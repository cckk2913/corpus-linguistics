{"id":232875790,"title":"（續）愛情如賭博，你願唔願意賭一次？","content":"sorry😅前兩日好多嘢做，唔得閒打埋，無諗過咁多人睇😂\n純粹想記錄同分享下呢段回憶😌\n因為前一篇文係我朋友（唔係文中果個）幫我po，我覆唔到留言（啱啱先註冊dcard😂\n係呢度覆返，呢兩篇都係真人真事黎嘅，不過正因為係真事，結局可能冇咁美好\n\n======================================\n佢突然係後面叫我，嚇到我成個人嚇到彈起\n因為嚇親，搞到我唔記得左本來要講咩😂\ner左好耐之後先話：「冇諗過會咁樣撞返你」\n佢話：「我都係」\n之後我地就傾左一陣，又要出發\n但果晚我地有約出黎食宵夜\n\n其實我好緊張，同第一次約會果陣差唔多😂\n出到黎都dead air左一陣，不過慢慢開始傾返以前果種感覺\n果晚傾左好多嘢，我知道左果陣分手其實佢都好痛苦\ngap左一段時間次後識左另一個女朋友\n聽到呢度突然有種個心嗱住嗱住嘅feel\n然後我又冇勇氣問「咁你宜家有冇女朋友？」\n雖然冇以前咁自卑，但係面對愛情，依然好怯\n最後，因為第2日要早起身所以各自各返左房\n\n然後我發現，同佢傾完之後個心仲囉囉攣\n訓極都訓唔著（第2日極眼訓😂\n第4日我地終於有交雜，食早餐佢有同我打招呼，仲坐埋一齊食\n我地環島15日，諗到之後有咁多時間相處就好開心\n我地相認？😂之後佢就好take care我\n踩踩下會望返我同個朋友有冇跟甩\n仲請我食蕉 因為我發現我買唔夠蕉🤣\n仲要晚晚食宵夜（我朋友唔想跟，佢話好攰又驚會電燈膽😝\n\n不過時間過得好快，我地得返最後3日\n真係好唔捨得，經過依個禮拜嘅相處之後\n我先知自己根本冇忘記過佢，只係失去太痛，唔敢面對先特登唔去諗\n但係我咁多日都冇問過佢係咪單身，亦都好驚一齊返之後又分手\n我比左自己一個期限，last day之前一定要講清楚\n之後我猶豫左幾日，最終都係決定要放膽一搏\n因為我知自己冇講一定會後悔，衰左咪最多唔再見\n\n倒數第2日晚，我搵左佢出黎\n想同佢講清楚，但佢居然拒絕左我，話好攰想訓\n我唔知點覆好，就read左佢\nlast day我完全係避開佢，因為我覺得自己好一廂情願\n甚至人地有冇女友都唔知\n完全唔想面對\n\n返香港之後有一個分享會，其實我唔想去，完全冇心情分享\n但係始終係frd搭frd參加，唔好意思唔去\n果幾日喊到隻眼腫哂\n去到分享會要圍圈坐，20幾個人，佢咁啱坐正我對面\n我望都啱敢望佢，驚比佢睇到我隻豬眼😂\n點知到我分享嘅時候，分享分享下，突然諗起同佢相處嘅情景，眼淚就自己流左出黎😂\n然後佢無啦啦企左起身，拎左支mic同我講：\n\n「我本身諗住等大家講完先講，不過好似黎唔切。\n我真係好慶幸可以遇返你，呢十幾日真係好開心，好似返返去我地啱啱識嘅時候，我知你想同我表白，但我唔想比你爬頭，特登留返今日講，\n你以前同我講你受過傷，唔敢再拍拖，我地亦都曾經經歷過一段傷心嘅日子，\n我想問你，\n你願唔願意賭一次，再做我女朋友？」\n\n當時真係感動到講唔到嘢，係一種失而復得嘅喜悅\n其他人應該係夾埋嘅，連我朋友都係😂\n\n之後我地真係係返埋一齊，日子都好甜蜜\n我冇再好似以前咁無理取鬧，佢一樣對我好溫柔\n不過我地最終都係平淡咁分左手😌\n係咪諗唔到呢\n因為愛情只係愛情，唔代表適合\n我地其實價值觀同處事方式都有好多唔同\n最後傾過之後決定和平分手\n到宜家已經冇特別聯絡，只係有時會係ig follow下大家嘅近況\n\n我一啲都唔後悔復合，4年後嘅我地成熟左\n有問題可以坐埋一齊傾，一齊成長\n如果我地冇遇返，我同佢嘅回憶可能永遠都停留係痛苦嘅瞬間\n依段感情我學識好多嘢\n冇以前咁患得患失，佢都唔再逃避問題\n好感恩有依段關係，\n令我唔會因為分手而唔再相信愛情，反而更有信心\n所以我相信未來嘅我地會變得更好","excerpt":"sorry前兩日好多嘢做，唔得閒打埋，無諗過咁多人睇，純粹想記錄同分享下呢段回憶，因為前一篇文係我朋友（唔係文中果個）幫我po，我覆唔到留言（啱啱先註冊dcard，係呢度覆返，呢兩篇都係真人真事黎嘅，","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":232864008,"createdAt":"2020-01-12T05:14:09.564Z","updatedAt":"2020-01-13T16:28:06.823Z","commentCount":23,"likeCount":203,"tags":["HIDE_THUMBNAIL"],"topics":["感情","愛情"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":"愛情如賭博，你願唔願意賭一次？","gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":197},{"id":"514c2569-fd53-4d9d-a415-bf0f88e7329f","count":5},{"id":"4b018f48-e184-445f-adf1-fc8e04ba09b9","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}