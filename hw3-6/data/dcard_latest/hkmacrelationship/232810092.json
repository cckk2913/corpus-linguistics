{"id":232810092,"title":"係我ff太多定佢真係對我有意思?🤯 (長文)","content":"係咁嘅，我之前識入左個team，識左班frd，其中有個男仔我幾中意佢，完全係我碟菜！我唔肯定佢係咪都有少少中意我，定佢只係純粹暖男性格？\n\n1 冇啦啦同3個女仔出街仲明示佢而家單身\n其實之前成班人第一次食飯都未覺得佢點，係有一次出街先feel到啲嘢。話說有一次即興約左gp入面2個女仔出街睇下衫，點知後嚟佢又話一齊睇，咁咪一齊行囉。4個人一路行會一路傾下計，傾下感情嘢嗰時佢明示過佢而家單身，仲講左2次，但當時另外2個女仔都有仔而且佢都知，就好似想瞭我講自己status咁(雖然我都係single但我冇特登講出嚟，因為我係嗰啲唔太中意講好多自己嘢比唔熟嘅人知嘅女仔，所以冇理到佢)\n\n2 佢記得我講過嘅嘢\n就係上次一齊出街睇衫嗰次，我講過我接受唔到啲鼠類動物(即係驚)，後嚟有次gp入面有個女仔send左佢隻鼠類寵物啲相係個gp到，佢好快就覆話「嚇死@(tag左我)」，呢個message睇落好似好平淡咁，但又表現出佢記得我講過嘅嘢，有啲迷\n\n3 佢講嘅擇偶條件我幾乎中曬\n最近我地gp啲人約出嚟食飯，傾傾下問到佢嘅擇偶條件係咩，佢6個條件有5個我都中(非常客觀地覺得自己係haha)，跟住有個女仔拎我嚟問佢咁我算唔算xxx(其中一啲條件)呀，佢都話算係，雖然我扮冇嘢，其實心入面有少少開心😂\n\n4 會搵啲嘢嚟讚我\n約出嚟玩嘅時候我有意無意間都聽到佢好似會搵啲嘢讚我，例如會話我套衫好型，我講左啲唔係好好笑嘅嘢但佢會笑得好大聲，會附和我講嘅嘢，玩game時會話我有深度...\n\n不過，佢個人真係幾暖男，會送女仔去搭車，有人講嘢嘅時候會用心去聽(睇落去)，而且唔介意請人睇戲食嘢(當然唔係大數目)，所以都唔知係我ff太多定佢只係對個個人都係咁，所以想搵人幫手分析下，等我唔好諗太多😂","excerpt":"係咁嘅，我之前識入左個team，識左班frd，其中有個男仔我幾中意佢，完全係我碟菜！我唔肯定佢係咪都有少少中意我，定佢只係純粹暖男性格？1 冇啦啦同3個女仔出街仲明示佢而家單身，其實之前成班人第一次食","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-02T07:22:31.312Z","updatedAt":"2020-01-02T07:22:31.312Z","commentCount":23,"likeCount":78,"tags":[],"topics":["感情","心事"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":78}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}