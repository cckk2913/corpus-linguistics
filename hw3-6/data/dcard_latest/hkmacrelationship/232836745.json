{"id":232836745,"title":"交友App出pool都有技巧㗎","content":"見依排好多po都係度講交友app識唔到人\n識親唔係狗公就係推銷\n有啲野想share下俾大家\n希望幫到單身男女出pool啦!!\n\n我同現任就係匿名既交友app識既 到依家一齊左差唔多年半\n識之前都有玩左一排app 都叫有見過唔同人\n依啲係我地2個諗出嚟一啲覺得想認真拍拖\n幾重要既心態同行為\n\n1. 一開始當識個朋友傾下計先\n係app最大既好處就係用文字去了解對方，而唔係現實生活咁面對面講野。對方唔知你咩樣咩身材，所以對話入面最直接就係了解嗰個人既性格，可以睇下依個人同你夾唔夾先。\n夾都唔一定係有發展㗎，做下朋友keep住傾下計都可能有意外收穫。\n一嚟就攞相抄牌嗰啲就算把啦，男定女都係，pass左佢搵下一個啦\n\n2. 話題\n見有好多人都話唔知點開話題同點傾計好，話題依樣野就好自由既，最緊要係主動。大家兩邊都dead air就好易冇下文㗎啦，實在唔知覆咩就即管emoji都9 send俾佢，刷下存在感俾佢知你存在都好過冇。\n想了解多啲對方，最直接就係由生活開始，學生就問下讀咩科呀關心下佢嗰啲，返工就傾吓佢份工做咩咁。個人覺得咁仲易入手過講興趣，始終去得玩app既話多少都係毒L，講興趣太高深😂😂\n不過記住唔好太急去傾啲好私密既話題，例如咩係咪處呀嗰啲。如果對方唔係A0既話都盡量唔好提前任，依啲位好易出事，會嚇親人得嚟人地都未必想提\n\n講住依啲先，如果有人有興趣既話不仿留言板傾多啲🙈 仲有咩約出街街呀，點確定關係呀好多野都可以討論下㗎","excerpt":"見依排好多po都係度講交友app識唔到人，識親唔係狗公就係推銷，有啲野想share下俾大家，希望幫到單身男女出pool啦！！，我同現任就係匿名既交友app識既 到依家一齊左差唔多年半，識之前都有玩左一","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-06T10:05:37.290Z","updatedAt":"2020-01-06T10:05:37.290Z","commentCount":34,"likeCount":98,"tags":["HIDE_THUMBNAIL"],"topics":["感情","拍拖","交友軟體","出pool","交友app"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":98}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}