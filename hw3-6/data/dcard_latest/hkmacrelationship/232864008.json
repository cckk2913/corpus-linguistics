{"id":232864008,"title":"愛情如賭博，你願唔願意賭一次？","content":"第一次拍拖，懵懵懂懂，同一個中學師兄一齊\n第一次拖手、第一次擁抱、第一次親吻\n第一次中意一個人\n果段係得我讀書生涯中，最開心嘅時光\n但好景不常\n半年後我地就分左手，最後我發現佢好快就同一個師姐一齊\n我唔敢去諗佢係咪一腳踏兩船\n曾經我以為我好了解佢\n\n第二次拍拖，我係一次馬拉松識左佢\n我係帶傷參加，一開始都仲ok，後黎愈跑愈慢，到最後連行路都好吃力\n佢見到我行路怪怪地，走黎關心下我，扶住我陪我行到去救護站\n我地交換左聯絡方式，開始一齊練跑\n\n慢慢開始會約出黎食飯、睇戲，但我依然唔敢有進一步發展\n我好驚，好驚又再受傷，好驚又以為了解佢，但其實係自以為是\n但有啲事可能係注定，識左一年之後，我地一齊左\n係依段關係入面，我非常自卑，從來唔敢要求啲咩，亦唔敢付出太多\n我明白我應該更坦然面對，但我做唔到\n我開始猜疑，會不安，為左掩飾自卑而惡言相向\n佢對我再好再有耐性，依然會攰\n最終我地分左手\n\n經過今次，我終於明白猜疑係會摧毁一個人，甚至佢身邊嘅人\n我發現宜家嘅自己根本唔適合拍拖\n所以我冷靜左一段好長嘅時間，亦唔敢再搵佢\n\n直到上年，我同朋友參加左一團台灣單車環島\n事隔4年，我竟然又遇返佢\n心情真係好複雜\n當然佢都發現左我，但我地根本冇諗過會遇返，唔知點樣面對對方\n頭兩日我地都扮唔識對方，特登避開\n我朋友睇唔過眼，叫我主動去同佢打招呼\n我猶豫左成晚都未做到決定\n第3日食lunch嘅時候，我朋友特登坐同佢同一枱，我惟有都坐過去\n因為好多人，我都係冇同佢講到嘢\n食完飯之後，我見佢起身去廁所，我就跟左過去\n我企係廁所門口，係度諗要同佢講咩好，但我臨時縮沙，急急腳想走返埋位，點知佢突然係後面叫我「喂，做咩黎左又走」\n\n啱啱未打哂po錯左，打埋再po後面😭","excerpt":"第一次拍拖，懵懵懂懂，同一個中學師兄一齊，第一次拖手、第一次擁抱、第一次親吻，第一次中意一個人，果段係得我讀書生涯中，最開心嘅時光，但好景不常，半年後我地就分左手，最後我發現佢好快就同一個師姐一齊，我","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-10T09:51:38.946Z","updatedAt":"2020-01-10T10:01:28.747Z","commentCount":47,"likeCount":267,"tags":[],"topics":["感情","愛情"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":265},{"id":"514c2569-fd53-4d9d-a415-bf0f88e7329f","count":1},{"id":"aa0d425f-d530-4478-9a77-fe3aedc79eea","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}