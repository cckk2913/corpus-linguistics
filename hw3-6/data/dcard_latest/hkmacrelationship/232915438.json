{"id":232915438,"title":"分左手先知對方係叫逃避型依戀","content":"有冇試過挽回逃避型依戀既人然後復合？請問有咩建議方法？\n\n我前男朋友追我嘅時候個個禮拜都好踴躍約我出街見面，追左我幾個月我先答應同佢一齊，一齊左之後佢就開始對我若即若離，我唔約佢佢都唔打算約我，又唔鍾意身體接觸，總之同佢close唔到，感覺好似同無拍拖冇分別，佢呢啲舉動會令到我亂諗佢個心係咪已經冇咗我係咪唔鍾意我，因大部人既常理黎講鍾意一個人係會成日好想見對方成日好想有同對有好多互動，但我前男友當時完全冇呢啲野。\n\n果時我成日好唔開心因為佢嘅舉動令我覺得佢個心入邊根本冇我同埋唔鍾意我，我幾次都好平心靜氣話俾佢知呢個問題，佢係聽得入耳，但唔覺佢有行動。拍咗幾個月之後佢突然間打電話黎同我講話對我嘅感覺淡左，不如完，我好淡定咁答應咗佢，完全冇死纏爛打。\n\n後來上網接觸到逃避型依戀呢一個詞語，原來真係有啲人拍拖嘅時候係咁樣，當關係愈黎愈親密就會驚想逃避好怕受傷，而唔係佢哋心入邊冇咗對方或者唔鍾意對方，嗰一刻我好慨嘆如果我同佢拍緊拖嘅時候接觸到逃避型依戀呢一個詞語我會體諒佢，唔會成日亂諗嘢對佢咁多猜忌，我亦都唔會咁樣果幾次去投訴佢，我唔知原來咁樣係會對一個逃避型依戀既人黎講好大壓力，佢會覺得我係逼佢改變，我亦都唔會搞到我自己唔開心。\n\n我好想同你講清楚我一直誤會左你，以前對你嘅猜忌同投訴既背後其實只係我心入邊恐懼好驚失去你，而唔係逼你改變⋯⋯ 如果可以復合我係唔會好似以前咁。雖然分咗手後一個半月，我哋聯絡返我搵你你都會覆我，你唔係hea覆仲覆得好快，話題上暫時我只敢同你講關於生活嘅嘢好似普通朋友咁樣慢慢黎，而唔敢同你講感情既野住⋯⋯","excerpt":"有冇試過挽回逃避型依戀既人然後復合？請問有咩建議方法？我前男朋友追我嘅時候個個禮拜都好踴躍約我出街見面，追左我幾個月我先答應同佢一齊，一齊左之後佢就開始對我若即若離，我唔約佢佢都唔打算約我，又唔鍾意身","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-18T15:38:22.695Z","updatedAt":"2020-01-18T15:38:22.695Z","commentCount":7,"likeCount":31,"tags":["HIDE_THUMBNAIL"],"topics":["感情","拍拖","逃避型","分手"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":31}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}