{"id":232924732,"title":"發現男朋友同我roommate...","content":"又開sem想提醒大家住hall一定要提防自己roommate😊\n\n我同男朋友拍拖三年\n佢係單親家庭黎，阿媽一個人返工養大佢哋兩兄妹\n佢細妹同我特別親近，不時都會兩個人單獨出街（差唔多每個禮拜都會單獨見一次）\n平時我上去食飯都會同佢阿媽一齊買餸煮飯、食完我都會洗埋碗\n放假我都會抽時間陪佢阿媽+細妹行街\n\n上個Sem我住hall，邊間學校我就唔講啦\n我屬於D比較摺既人黎既，不過都有D隱藏既fd😂\n有日我收到某個女仔fd WhatsApp話發現我男朋友同我roommate有路\n因為佢見到我男朋友同我roommate Facetime\n搞笑既係我roommate同我男朋友都唔知我同呢個女仔有少少交情😂\n所以佢哋完全無提防過佢\n\n住hall期間有試過幾次我同我男朋友+我roommate食飯\n一開始我真係唔信佢哋有路\n不過自從有人同我講完，我有特別留意下佢哋既行為\n發現男朋友成日同我講話佢要打機叫我訓先\n而偏偏佢次次同我講完呢句之後我roommate就會開始同人FaceTime\n\n有日我終於搵到機會\n襯佢FaceTime緊、行開去廁所既時候行埋去望佢部機（平時我係完全唔會望😊\n我 _！真係我男朋友😊\n\n因為已經有心理準備，當下我即刻影左佢相\n連埋前文後理第一時間send左俾佢細妹～\n後尾我同佢細妹出街既時候佢細妹先講返俾我聽\n話佢一收到我msg就叫埋佢阿媽衝入佢啊哥房\n佢阿媽當場打左個仔一巴（因為佢老豆都係搞小三同佢阿媽離婚...)\n當晚佢哋屋企就鬧左場大交\n\n事後雖然我同我男朋友已經分左手\n我都有keep住個個月同佢媽咪+細妹至少食一次飯（同佢細妹就差唔多個個禮拜都會見😂\n呢幾年佢媽咪真係當我係女咁錫，我都願意孝順返佢\n\nP.S：唔係想鼓勵大家搞到人地家嘈屋閉，但係真心奉勸一句如果各位真係未玩夠，千祈唔好帶女朋友返屋企...","excerpt":"又開sem想提醒大家住hall一定要提防自己roommate，我同男朋友拍拖三年，佢係單親家庭黎，阿媽一個人返工養大佢哋兩兄妹，佢細妹同我特別親近，不時都會兩個人單獨出街（差唔多每個禮拜都會單獨見一次","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-20T07:38:14.650Z","updatedAt":"2020-01-20T07:38:14.650Z","commentCount":44,"likeCount":412,"tags":[],"topics":["男朋友","感情","拍拖","香港","港澳版"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":377},{"id":"514c2569-fd53-4d9d-a415-bf0f88e7329f","count":21},{"id":"aa0d425f-d530-4478-9a77-fe3aedc79eea","count":9},{"id":"011ead16-9b83-4729-9fde-c588920c6c2d","count":2},{"id":"e8e6bc5d-41b0-4129-b134-97507523d7ff","count":2},{"id":"4b018f48-e184-445f-adf1-fc8e04ba09b9","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}