{"id":232772058,"title":"到底係咪我要求太高？😞","content":"我知實有人話感情問題一律分手😞 不過希望大家都可以比下意見我😞 其實諗左好耐先開post，因為屈住喺心真係好唔舒服...\n\n話說聖誕節個日，我屋企人就叫我叫埋男朋友一齊食個食，渡過一個下晝，拍拖差唔多一年都真係第一次叫做係見家長。而我都知我男朋友同佢自己屋企關係好差，唔知係咪因為咁所以佢無乜家庭觀念(?) 我都知佢見人唔會主動嗌人，所以喺坐車期都同佢講，見男人嗌uncle，女人嗌auntie就得，我屋企人又真係隨和type，所以真係無乜特別。\n\n個日係表弟車我返屋企，其實佢一上車已經黑面，話中意應酬人，我就話咁都係食個飯姐，同埋都係打個招呼，之後佢好認真咁望住我講左句: 呢個係你屋企。\n我表弟即刻收左皮無再講野，我就極尷尬扮無野，但個心勁唔舒服。\n\n之後入到屋，其實我都幾多野拎，一袋二袋咁，但佢就自己行左入屋，完全無想幫我嘅意思，我自問我平時都man開，唔係公主少少野都拎唔到，但喺我屋企人面前，你刷下印象分都好啊大哥... 之後見到我阿婆80幾歲拎住2個大袋極重，佢又係企左喺度0反應... 我知我明嗰個係我屋企人，佢真係無責任要對佢地好，但我自己錫屋企人，喺我眼中連入屋企叫人都要我講，我真係覺得佢好無家教... 我自問我去親佢屋企都叫曬人，走都會講byebye，但佢完全無... 踢一踢先郁一郁... 什至發脾氣黑面...\n\n第二日我有同佢輕輕講過下我感受，都未入正題佢就發脾氣黑面.. 老實講我覺得佢好小朋友... 同佢一齊好攰好辛苦.. 但我唔知係咪應該要分手因為呢個原因又好似唔知點咁... 佢又係少少事要生要死，同佢分手又怕佢以死相迫，我真係唔知可以點... 拍拖拍到我好似湊仔咁... 我真係好攰.......\n\n到底係咪我問題，係咪我要求太高...? 呢單只係令我心淡嘅其中一單... 佢而家又好似無左個日記憶咁當無野同我繼續講野，但我真係當唔到無事發生過...\n\nSorry for打到1999😞\nPs 女22男23😞","excerpt":"我知實有人話感情問題一律分手 不過希望大家都可以比下意見我 其實諗左好耐先開post，因為屈住喺心真係好唔舒服...，話說聖誕節個日，我屋企人就叫我叫埋男朋友一齊食個食，渡過一個下晝，拍拖差唔多一年都","anonymousSchool":false,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2019-12-27T12:39:39.032Z","updatedAt":"2019-12-27T12:42:02.944Z","commentCount":17,"likeCount":27,"tags":["HIDE_THUMBNAIL"],"topics":["感情","拍拖","港澳版","心情","愛情"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","school":"香港恒生大學","replyTitle":null,"gender":"F","personaSubscriptable":null,"reactions":[{"id":"286f599c-f86a-4932-82f0-f5a06f1eca03","count":27}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}