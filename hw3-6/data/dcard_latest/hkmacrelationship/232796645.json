{"id":232796645,"title":"Dcard係咪咩出pool神器黎...(下) (文長慎入...","content":"今日請左假係屋企摺，終於有時間寫埋下文。\n未睇上集既請自行去返⬆上面條link度睇❤️\n\n上次講到同 B 跑左返屋企\n當下其實好尷尬\n成20幾歲女都未試過帶男仔返屋企😂\n我屋企又特別細、放假成家都係屋企\n入房又唔係、喺廳又唔係\n最後係我媽咪出聲叫佢快D去梳洗下\n仲攞左我老豆D衫俾佢換\n\n本身佢換完衫我就打算叫佢走\n點知我阿媽竟然留佢食飯 \n仲用一個好好既藉口就係話樓下好多狗叫佢唔好走住\n我正打算出聲既時候\n佢已經應承左 🤦‍♀️\n\n我間房超級細，得一張床+衣櫃\n行到既地方得兩尺\n我阿媽竟然叫我地入房傾下計 WTF\n咪即係逼我地要坐床?!\n我極度懷疑阿媽好想我出pool （A0😢）\n\n入到房頭五分鐘都係一片沉默 (勁尷尬🤦‍♀️\n我完全唔知可以講咩好\n好彩佢係超級多野講果D人...\n佢：你係咪仲鍾意緊A？\n我：係...\n佢：點解你讀完大學都係咁靜既？\n我：???\n佢：咁多年無見你唔會想八卦下我去左邊嫁咩?\n我：....唔會特別想八卦😓\n之後大概一個鐘都係佢問我答咁，通常都係佢講一大堆野我答兩、三句...\n\n食飯既時候我阿爸阿媽出於好奇有問下佢background\n同埋問下我地識左幾耐etc.\n聽到係中同佢哋仲爆我大鑊話我無咩同中同聯絡...\n\nanyway 食完飯之後我送佢落樓\n臨講bye bye之前我望住佢\n忽然好感嘆\n坐係隔離日日傾計傾到俾老師鬧\n上堂偷偷地食糖互相cover\n某科考試兩個人都唔合格俾人一齊叫出去照肺\n仲問我地係咪出貓所以兩個都唔合格（雖然有時會“互相參考”，不過呢次考試無😂\n仲有佢成日取笑我暗戀A\n到grad din既時候一齊跳舞唱歌影相\n原來已經過左咁多年\n\n佢：做咩係咁望住我?\n我：一望住你中學D回憶全部彈曬出黎...唉果然人老左就會開始懷念過去...\n佢：我淨係記得你成日都坐到條腰好直，話咁先無肚腩...我以前成日覺得你好肥、腳好粗；見返你就覺得你以前好瘦，宜家先肥\n我：我就淨係記得你成日話我好香，勁變態囉，我唔用得花香止汗劑嫁咩?! \n\n佢：......究竟點解D老師咁鍾意調我地坐埋一齊呢? \n我：佢哋覺得我唔會同你一齊傾計，點知坐親你隔離都會俾你影響到好多野講\n佢：都好既，如果唔係以前熟，今日你一定唔會主動叫我\n我：....\n佢：我要走啦，你快D返上去\n我：你自己小心啦\n\n過左果日之後之後我地就無特別聯絡啦\n頭先收到佢WhatsApp約我今晚出去倒數\n我仲考慮緊去唔去\n始終我唔知自己放唔放得低A\n同埋我仲未搞清楚係咪想同佢發展落去...","excerpt":"今日請左假係屋企摺，終於有時間寫埋下文。未睇上集既請自行去返⬆上面條link度睇️，上次講到同 B 跑左返屋企，當下其實好尷尬，成20幾歲女都未試過帶男仔返屋企，我屋企又特別細、放假成家都係屋企，入房","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":232764928,"createdAt":"2019-12-31T07:06:39.790Z","updatedAt":"2019-12-31T07:06:39.790Z","commentCount":27,"likeCount":151,"tags":[],"topics":["感情","拍拖","香港","港澳版","愛情"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":"Dcard係咪咩出pool神器黎...（文長慎入","gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":150},{"id":"aa0d425f-d530-4478-9a77-fe3aedc79eea","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}