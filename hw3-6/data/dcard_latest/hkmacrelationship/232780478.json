{"id":232780478,"title":"同男朋友性方面好唔夾 好辛苦...","content":"我本身自己性慾算係比較大，成日都會想要，但男朋友唔知係咪因為之前打得太多飛機，一齊左一年幾以黎一直都冇試過有一次成功扑到野。我真係忍得好辛苦，平時佢已經成日叫攰放工街又唔出，就算放工放假出完一兩個鐘仲已經喊曬口叫攰，返到屋企又剩係癱係度一野訓着左，日日就剩係識得攰攰攰，已經覺得好辛苦，見住人地個個放工放假男朋友會主動帶佢地出去玩但我就冇。\n講返正題，佢平時周不時都已經問我會唔會介意，但我每次都唔想hurt佢同埋好愛佢所以都答唔介意。近排有陣時夜晚同佢一齊訓嗰陣我都會諗起忍唔住係咁喊，因為唔敢同佢講我介意，所以只會唔出聲自己喊，換黎嘅只係佢不斷鬧我點解又喊，我聽日要返工你唔好又喊得唔得，我都係冇勇氣講出黎。直至前幾日我終於講左出黎，大家都喊到收唔到聲，佢話等佢幾個月唔好扑野咁應該就會好返架啦，但我覺得自己真心做唔到，佢又係咁迫我要應承。\n依幾日每日都係咁喊，每次諗起都收唔到聲，好唔明白點解得我自己一個係咁，一齊左咁耐都冇一次係可以成功扑到野，真係忍得好辛苦，到今朝我係咁摸佢佢都冇反應，我嗰下唔知做乜真係好嬲，個人好似痴左線咁，就即刻執左小小隨身物品就離開左佢屋企。\n我真係唔知點算好，佢都有講過不如分開算，但我真係仲好愛佢，但我又真係覺得如果我忍幾個月嘅話應該會日日都發癲，之後大家就會日日都唔開心，日日都過得好辛苦，唔知可以點做…","excerpt":"我本身自己性慾算係比較大，成日都會想要，但男朋友唔知係咪因為之前打得太多飛機，一齊左一年幾以黎一直都冇試過有一次成功扑到野。我真係忍得好辛苦，平時佢已經成日叫攰放工街又唔出，就算放工放假出完一兩個鐘仲","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2019-12-28T23:54:37.062Z","updatedAt":"2019-12-28T23:54:37.062Z","commentCount":368,"likeCount":396,"tags":["HIDE_THUMBNAIL"],"topics":["性","感情","男朋友","愛情","拍拖"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":387},{"id":"514c2569-fd53-4d9d-a415-bf0f88e7329f","count":6},{"id":"aa0d425f-d530-4478-9a77-fe3aedc79eea","count":2},{"id":"e8e6bc5d-41b0-4129-b134-97507523d7ff","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}