{"id":232904157,"title":"心動","content":"今年九月識咗一個男仔，佢好高 (大約185? (總之對157既我嚟講好高)、唔係話特別靚仔，普普通通，之後我主動叫佢幫我手、我哋組埋一pair玩。本身好似普通朋友只會傾一兩句，後來有一小段時間冇聯絡，後來十一月尾佢先約我出去睇戲食飯行街etc呢排接觸先多左。我哋冇一齊過聖誕節，因為平安夜佢就去咗trip，一月五日先返但好早就約我六號食飯，我知去完旅行佢會好攰但佢堅持話唔攰。七號佢又飛昨日早上先返，但又約我昨日食飯，今次佢真係好攰，所以我哋兩個選擇一齊瞓覺，見到佢咁一方面我好開心佢重視我，落機就想見我、又買咗d好貼心嘅手信，一方面又好心痛佢好攰… (要同佢講下次唔准咁…😤)\n\n我第一次被人咁重視，超感動…因為以前d男仔口話鍾意我但冇實際上嘅行動，甚或有個男仔將我嘅好心同善意狠狠踐踏。我嘅心其實已經因以前遇到嘅人而破碎，習慣咗一個人喊、一個人痛，但突然之間佢嘅出現令我唔使點做，佢好忙都陪我、會擁抱我令我覺得好安全，我又好害怕有一日佢玩厭我點算，又或者佢遇到比我可愛、胸比我大嘅女仔之後唔要我…😱\n然後我又要一個人……又再撿起破碎咗嘅心…","excerpt":"今年九月識咗一個男仔，佢好高 （大約185？ （總之對157既我嚟講好高）、唔係話特別靚仔，普普通通，之後我主動叫佢幫我手、我哋組埋一pair玩。本身好似普通朋友只會傾一兩句，後來有一小段時間冇聯絡，","anonymousSchool":false,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-16T18:00:49.344Z","updatedAt":"2020-01-16T18:00:49.344Z","commentCount":12,"likeCount":69,"tags":[],"topics":["感情","香港","大學","愛情"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","school":"香港科技大學","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":66},{"id":"aa0d425f-d530-4478-9a77-fe3aedc79eea","count":3}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}