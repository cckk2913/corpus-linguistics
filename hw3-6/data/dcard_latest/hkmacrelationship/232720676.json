{"id":232720676,"title":"應該點樣同我依位女朋友相處？","content":"我同我女朋友 一齊左半年 佢有情緒病 有d嚴重 要睇醫生食藥 有時仲會心痛返唔到學 但是我唔介意 因為真是好愛佢\n佢係冇見面、message嗰時 有時無啦啦會因小事發脾氣 係咁鬧我話我 重覆又重覆 咁我有時都會話番佢轉頭 但最後都有道歉 但是有時係佢錯先 我話佢少少 佢又可以鬧返我 發我脾氣不斷食住我話 咁當然我都有rebut啦 亦都有認錯\n問題係 佢可以不停鬧我 又用心痛、喊、話我唔愛佢、甚至自殘(雖然知佢宜家唔會 但佢之前割過自己手一次、見血) 咁其實我有氹既 亦都有道歉、講sweet野 佢後尾都會 但每次嘈完先咁其實好辛苦 重點係即使佢認錯 心底都認為自己係啱\n另一方面 我女仔frd wts send野問功課、非暧昧野 佢都可以勁呷醋又鬧鬼我 我又解釋又道歉佢隔幾十分鐘先受 但中間又會同我講心痛頭痛喊唔舒服 我真是心軟之餘又不知所措\n舉個例子 有次佢冇返學幾日學 第日返學又早退 我覺得佢唔爭氣而自己好忙同埋佢又話我所以語氣差左 之後佢番到屋企喊 佢仲比埋d對話佢呀媽睇而令到佢呀媽勁嬲叫佢飛我 最後雖然冇 但是當時佢坦白話我差多過好 依件事每次諗起都好介意\n其他時間例如見面 其實都好地地 我好愛佢亦知佢好愛我 只是唔知應該點樣唔好日日嘈交以免影響感情 究竟我應該咩都用好既方面對住佢 (eg 佢做錯都讚佢) 定係用我最真實諗法對住佢 (eg 有野直接講) ?\nP.S sorry寫得太長又1999 求各位教教小弟！！","excerpt":"我同我女朋友 一齊左半年 佢有情緒病 有d嚴重 要睇醫生食藥 有時仲會心痛返唔到學 但是我唔介意 因為真是好愛佢，佢係冇見面、message嗰時 有時無啦啦會因小事發脾氣 係咁鬧我話我 重覆又重覆 咁","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2019-12-19T14:50:52.793Z","updatedAt":"2019-12-19T14:50:52.793Z","commentCount":5,"likeCount":24,"tags":[],"topics":["感情","拍拖","女朋友","情侶相處","香港"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"M","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":23},{"id":"011ead16-9b83-4729-9fde-c588920c6c2d","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}