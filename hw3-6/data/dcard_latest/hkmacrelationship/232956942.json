{"id":232956942,"title":"有啲人天生就唔值得被愛","content":"每次午夜夢回都會諗起一啲人，\n一啲從我生命中路過嘅人。\n\n由中學開始，每次自己鍾意親人又或者人地鍾意親我，\n曖昧到一半就開始覺得有種wtf what am I doing嘅感覺(無啦啦講英文好好odd但我覺得係最貼切講到我嘅感受😭)\n然後我會用盡一切方法令對方討厭自己，\n當然到最後一切好似返反原點嗰陣，\n我就會發現我真係好鍾意嗰個人。\n\n但我會忍手block曬所有嘢，唔會揾對方，打死都唔揾。\n\n但係我自己每日就好似行屍走肉咁，\n好似我靈魂係愛你㗎但點解我肉體唔容許我愛你？\n我自己一個帶住呢份感情有咩用？\n仲要係我親手斬斷嘅？\n\n打到呢到我已經覺得自己痴痴地線，\n我唔係叫春，而係呢一切我冇同仼何人講過。\n我心底好想同過去每一位我愛過嘅講，\n我真係有鍾意過你地。\n每一次我講啲好難聽嘅說話嗰陣，\n我好想你會知道我唔係真係咁嘅人。\n唔知可以點開口好所以唯有喺到希望冥冥中你真係會睇到。\n\n\n上網睇過好似有種人係咁，\n希望同我一樣嘅人早日脫離苦海","excerpt":"每次午夜夢回都會諗起一啲人，一啲從我生命中路過嘅人。由中學開始，每次自己鍾意親人又或者人地鍾意親我，曖昧到一半就開始覺得有種wtf what am I doing嘅感覺（無啦啦講英文好好odd但我覺得","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-25T15:22:40.423Z","updatedAt":"2020-01-25T15:22:40.423Z","commentCount":5,"likeCount":38,"tags":["HIDE_THUMBNAIL"],"topics":["感情","被愛","愛情","港澳版"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":37},{"id":"514c2569-fd53-4d9d-a415-bf0f88e7329f","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}