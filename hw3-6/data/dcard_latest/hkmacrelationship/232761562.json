{"id":232761562,"title":"💔😞我係咪太小氣","content":"今年我終於脫離A0, 第一次同男朋友過聖誕🎄\n我用左半個月時間好俾心機織左條頸巾做聖誕禮物。我擔心佢會唔中意，所以額外都準備多份禮物送俾佢。我地約好喺平安夜嗰日見，我好期待，唔知我地嘅第一個聖誕會點過。 \n\n嗰日我喺街度等左3個鐘等佢放工，佢近排係好忙所以我都明白。我地見面之後佢好快就發現左我準備左嘅禮物。佢收到之後好開心，尤其是嗰條頸巾，我覺得我努力左咁耐都係值得嘅☺️\n\n不過之後佢就同我講，佢今個聖誕佢無準備禮物，無準備餐廳，都無準備咩節目，咩都無。 Oh... 我超失望，但又唔想破壞氣氛，所以我忍住、扮無事咁都同佢講“唔緊要啦”，然後去搵間餐廳食飯。\n\n我一路扮無事同佢食飯，但其實傷心到好想喊，我覺得好失望😞 我地第一個聖誕節原來係咁過⋯ 但明明我見人地男朋友好似個個都會好用心咁準備，我諗唔明點解佢會咁嘅⋯ 咁無心😔\n（唉 定係我太貪心😔）\n\n我本身諗住自己收埋喺心入面唔俾佢知我唔開心，但最後都係忍唔住輕輕咁講左我今晚有啲唔開心。佢知道左之後都好內疚，話會補返俾我，但我覺得做咩都補唔返啦😔 由一開始完全無心思無準備嗰下我已經傷心透頂💔 我會覺得如果我唔話你知我唔開心，我地呢個聖誕係咪會咩都無㗎。\n\n我唔知係咪我太貪心/ 大想頭/ 小氣/ 唔明白男仔，我真係超級傷心😢 我以後唔敢再有咩期望啦。\n\n如果(touchwood)你地有咁樣嘅聖誕，你地會唔會好似我咁㗎？😞","excerpt":"今年我終於脫離A0， 第一次同男朋友過聖誕，我用左半個月時間好俾心機織左條頸巾做聖誕禮物。我擔心佢會唔中意，所以額外都準備多份禮物送俾佢。我地約好喺平安夜嗰日見，我好期待，唔知我地嘅第一個聖誕會點過。","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2019-12-25T18:40:45.770Z","updatedAt":"2019-12-25T19:05:21.408Z","commentCount":35,"likeCount":193,"tags":["HIDE_THUMBNAIL"],"topics":[],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":173},{"id":"514c2569-fd53-4d9d-a415-bf0f88e7329f","count":17},{"id":"aa0d425f-d530-4478-9a77-fe3aedc79eea","count":2},{"id":"e8e6bc5d-41b0-4129-b134-97507523d7ff","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}