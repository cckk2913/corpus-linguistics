{"id":232882224,"title":"愛情一過火，就會令人好恐懼","content":"我係五年前，高一戈時，上網識左個男仔。佢戈時已經係大一嘅學生。傾左半年左右，就約左出黎見面。之後戈有一次，我講開數，但我數學白痴，而佢係學霸，就提議幫我補習。最後都上左我屋企幫我私補，當然我都會怕危險，所以補習戈日，我媽都係屋企，我地係廳溫，我媽都係度睇住。\n佢教我數學戈時，睇得出佢好細心，我幾蠢佢都無發脾氣，好有耐性咁教我，完左之後佢同我表白，話好中意我，都會好好咁同我一齊，唔會花心，可唔可以做佢女朋友。\n而我戈時曾經比一個男仔傷得好應，我媽就話佢係學霸，睇樣好純品，可以考慮下。但我知道我因為佢對我好而有好感，但唔係一齊戈種中意，我考慮左幾日，最後拒絕左佢，我唔想比假希望佢。\n佢話佢不停喊，好想我同佢一齊，未試過咁中意一個女仔，一定會對我好好，求我比個機會佢。但我都係拒絕左，之後佢話無左我不如死左佢，自殺算。我當然話唔好，仲不停安慰佢。佢最後話 我會等你。但其實我好驚，覺得佢好恐怖。\n之後一星期後，有個聲稱佢朋友嘅人加我，講佢點點點為我，叫我比機會佢話佢好唔開心，問我唔通覺得佢唔好咩之類。但我覺得似係佢扮佢朋友加我，因為語氣好似同一人，icon似上網cap嘅圖，但我講左幾句就block左佢。因為我唔想再比佢煩同比假希望佢。\n之後一直都無事發生過.\n——————————————————————\n直至前排，四年後，有個女仔@我，係到話我，我就問佢係邊個，因為我唔識得佢。個女仔就話佢中意左戈個男仔好多年，佢地係好朋友，個女仔表白左，但個男仔話對唔住，我仲係等緊佢，一直中意嘅都係佢，我一直當你係朋友。（呢度嘅佢=po主我）\n個女仔話我中意左佢咁耐，佢都唔同我一齊，都係因為你，佢咁中意你，到依加都中意你，你覺唔覺得你自己好衰，我比佢拒絕都好唔開心更何況中意左你咁耐嘅佢，我好中意佢，都明白比人拒絕嘅感覺，佢對你唔差，你不如同佢一齊，只要佢開心就得，唔同我一齊都唔怕，佢對你咁好，你就比個機會佢啦，我地都係女仔，唔明點解你可以咁殘忍，如果我係你不知幾開心。\n————————————————————————\n最後我都係block左個女仔。\n我覺得成件事好恐怖，我不論佢係咪真係咁慘都好，咁愛情無得強求架嘛。\n我應該點做，我好驚過一排又黎一個唔知邊個。","excerpt":"我係五年前，高一戈時，上網識左個男仔。佢戈時已經係大一嘅學生。傾左半年左右，就約左出黎見面。之後戈有一次，我講開數，但我數學白痴，而佢係學霸，就提議幫我補習。最後都上左我屋企幫我私補，當然我都會怕危險","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-13T05:40:21.437Z","updatedAt":"2020-01-13T06:16:53.944Z","commentCount":16,"likeCount":53,"tags":["HIDE_THUMBNAIL"],"topics":["港澳版","感情"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":48},{"id":"4b018f48-e184-445f-adf1-fc8e04ba09b9","count":3},{"id":"514c2569-fd53-4d9d-a415-bf0f88e7329f","count":1},{"id":"aa0d425f-d530-4478-9a77-fe3aedc79eea","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}