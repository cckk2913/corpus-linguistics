{"id":232757608,"title":"我早排踩單車唔小心同個男仔相撞2 (超長慎入）","content":"唔知大家仲記唔記得\n都隔咗成個月了\n想同大家update返進度🙈\n其實我有自己mark低啲detail for分享😂\n我怕我唔記得\n\n話說距離上次出po後 因為種種原因 \n冇咩點去踩單車 所以都撞唔到佢\n之後隔咗都有個幾星期先撞到佢\n但唔係踩單車撞到\n而係我成個人勁頹廢咁落去百佳買野嗰陣撞到佢\n我見到佢嗰刻好鬼想死😂\n因為我個樣真係勁殘\n於是我扮見唔到佢 嗱嗱林走鬼左\n點知佢追過嚟😂😂😂救命 \n嗰陣都唔知應唔應該開心好\n因為我真係唔想比佢望到我個衰樣\n所以我可能表現得有啲閃縮同抗拒😭\n佢見我咁都係講咗一兩句就放咗我走(?)\n我走咗嗰陣其實一直怪自己唔應該！\n因為佢好似比我搞到好唔好意思咁...\n最後我決定嗰晚就去踩單車 \n試下睇下見唔見到佢 同佢解釋返\n點知嗰晚踩咗好耐都見唔到佢☹️☹️☹️\n\n自從嗰日之後就好灰😞\n隔咗咁耐再見到都唔好好把握機會😭\nA0的我心很累 覺得自己好廢 然後又摺咗一排\n當我覺得算啦 我都係唔掂架啦嘅時候\n我竟然收到一封信！！！！！！\n信封寫住「嗰晚踩單車撞到你真係好唔好意思」\n😭😭😭😭😭😭😭😭😭😭😭\n睇到封信先醒起雖然同佢講過幾次嘢\n但大家之前一直都唔知大家叫咩名😂\n封信大概係講 佢諗咗好耐好耐先決定寫信比我 \n因為佢驚以咁嘅方式接觸我 我會驚😂\n但因為太耐都撞唔返我 所以決定都係寫信比我\n佢話佢冇惡意 \n但唔知係咪因為佢自己做咗啲咩令我唔舒服 所以我係咁避佢\n最後仲留低咗佢個電話no.\n睇嚟只係同佢見過幾次面 佢已經知道我係啲好內向冇膽小小野就驚一餐嘅人😂\n我睇完封信真係又開心又緊張！！！！😂\n即刻add咗佢no. WhatsApp佢！\n然後就一直傾計啦🙈😳哈哈哈哈哈哈哈\n原來佢由撞到我嗰刻開始就feel到我好抗拒佢\n但其實我只係怕羞！\n\n之後佢仲約我出嚟一齊挑戰全日幫襯黃店😭😭\n嗰日一開頭都好緊張好怕羞好心動🙈\n但之後佢撞到啲fd\n佢哋全部都好靚女😭好識打扮\n反觀我真係咩都唔係💔\n嗰陣就覺得 人哋只係搵個人一齊幫襯黃店啫\n係我自己ff成係約會😞\n之後就好冷靜咁食埋晚飯就返屋企啦哈哈\n不過佢有送埋我返屋企 嗰陣計埋嗰次 係第二次有人送我返屋企 兩次都係佢🙈\n\n然後都有keep住傾計嘅\n但冇之前咁密\n因為我覺得人地條件咁好 大把選擇\n身邊又有咁多條件咁好嘅女仔\n我都係唔好痴心妄想啦\n還是做個朋友算吧🙈\n可能再加埋社會上發生嘅事\n或者做assignment做到癲\n我覺得我冇心情理呢啲兒女私情\n所以開始真係決定要放棄了\n好攰\n\n直到琴日！佢同我一齊出咗去\n本身大家都推哂所以約 因為唔打算慶祝\n於是兩個人就喺度WhatsApp傾計\n傾傾下就覺得留喺屋企好似有啲浪費\n就出咗嚟食黃店😂\n雖然我好清楚唔係約會嚟\n但係我第一次平安夜同有好感嘅男仔出嚟\n所以想私心啲 當比自己一個最後小小嘅回憶啦\n於是我call哂我啲fd幫我打扮下\n因為我真係完全唔識😂\n我以為佢都應該著得同平時冇分別啦\n點知佢著得勁好睇囉！！！！～😭😭\n不如殺咗我！！！靚仔真係大哂！！\n成晚緊張到我抖唔到氣😂\n琴晚食完飯 我堅決唔比佢送我返屋企\n我知佢係出於禮貌先送\n但琴晚兩個人嘅氣氛實在太曖昧啦😭\n再咁落去 我都唔頂唔順啦😭\n不過最後唔夠佢坳😂都係比佢送咗\n平時佢份人都好隨和 琴晚死都要送我返屋企嗰下都比佢嚇親😂\n\n之後WhatsApp咗一陣我就話瞓啦\n今朝睇ig 發現\n凌晨嗰陣 佢覆咗我ig story\n然後佢隔咗一兩個鐘 \nSd咗幾段野過嚟 以下分享少少\n\nhttps://i.imgur.com/cSzSGO8.jpg\n發現自己真係打咗太多廢話 \n我快啲埋尾先！\n結論係 我到依家仲諗緊點覆佢😂\n我淨係覆咗句比啲時間我🤦🏻‍♀️\n唔知係咪A0 所以太多嘢諗 \n定可能我性格問題 咩都諗一餐\n或者兩樣都係\n好驚唔識做女朋友 做得唔好😭\n又覺得佢條件真係好好😭自己配唔上\n其實我今晚有約咗佢 打算答應佢的\n只係仲有好多憂慮😫\n___________________________________\nB53 有個小小嘅後續🙈\n\nB55 係佢睇完我呢兩個po嘅反應😂","excerpt":"唔知大家仲記唔記得，都隔咗成個月了，想同大家update返進度，其實我有自己mark低啲detail for分享，我怕我唔記得，話說距離上次出po後 因為種種原因，冇咩點去踩單車 所以都撞唔到佢，之後","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":232533952,"createdAt":"2019-12-25T08:09:09.313Z","updatedAt":"2019-12-31T12:12:05.577Z","commentCount":141,"likeCount":429,"tags":[],"topics":["感情","踩單車","A0","出pool"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":"我早排踩單車唔小心同個男仔相撞","gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":420},{"id":"e8e6bc5d-41b0-4129-b134-97507523d7ff","count":7},{"id":"514c2569-fd53-4d9d-a415-bf0f88e7329f","count":2}],"hidden":false,"customStyle":null,"isSuspiciousAccount":false,"layout":"classic","withImages":true,"withVideos":false,"media":[{"url":"https://i.imgur.com/cSzSGO8.jpg"}],"reportReasonText":"","mediaMeta":[{"id":"6adf3359-bd15-4d0a-965f-50e6ed476bb7","url":"https://i.imgur.com/cSzSGO8l.jpg","normalizedUrl":"https://i.imgur.com/cSzSGO8l.jpg","thumbnail":"https://i.imgur.com/cSzSGO8l.jpg","type":"image/thumbnail","tags":["ANNOTATED"],"createdAt":"2019-12-25T08:09:09.313Z","updatedAt":"2019-12-31T12:12:05.577Z"},{"id":"6adf3359-bd15-4d0a-965f-50e6ed476bb7","url":"https://i.imgur.com/cSzSGO8.jpg","normalizedUrl":"https://imgur.com/cSzSGO8","thumbnail":"https://i.imgur.com/cSzSGO8l.jpg","type":"image/imgur","tags":["ANNOTATED"],"createdAt":"2019-12-25T08:09:09.313Z","updatedAt":"2019-12-31T12:12:05.577Z"}],"postAvatar":""}