{"id":232722076,"title":"有時同男朋友相處好攰","content":"佢翻嗰份工放工時間唔定，有時會遲半個鐘，有時一個鐘。\n約佢放工食飯最麻煩，因為唔知佢幾時放工，所以成日都係我攞位先，想佢一收工就有得食，試過企咗喺度等咗佢個幾鐘先到。\n問題就喺度：佢一翻工就會唔覆機\n有次佢話六點收工，唔會OT，所以約佢六點半食飯，仲諗住早啲到接佢放工。點知佢有突發事故，遲咗足足45分鐘收工，我就喺出面呆等咗45分鐘。佢一出嚟就問「依點解你喺度？」嗰下我都唔知俾咩反應… 我唔喺度，唔通你要我喺餐廳呆等你一個鐘？我要求都唔係好多，只係想佢用10秒鐘同我講佢要OT，會遲少少先走得姐… 有冇諗過有個人等緊佢？😂\n而且佢翻工翻到攰，佢啲脾氣會發哂喺身邊嘅人身上，成日好燥底。平時夜晚都會講下電話，大家分享下，但係佢而家晚晚三句唔埋兩句就瞓，令到我覺得我地之間越嚟越遠，已經唔再重要…\n知佢翻工攰，又好忙，所以每次都容忍佢嘅脾氣、願意去等佢而冇仼何怨言。\n但係有時等得耐、忍得多、被冷落得多會好攰… \n究竟係咪我要求太多？","excerpt":"佢翻嗰份工放工時間唔定，有時會遲半個鐘，有時一個鐘。約佢放工食飯最麻煩，因為唔知佢幾時放工，所以成日都係我攞位先，想佢一收工就有得食，試過企咗喺度等咗佢個幾鐘先到。問題就喺度：佢一翻工就會唔覆機，有次","anonymousSchool":false,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2019-12-19T18:08:41.457Z","updatedAt":"2019-12-19T18:31:30.232Z","commentCount":4,"likeCount":23,"tags":[],"topics":["感情","拍拖","愛情","港澳版","香港"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","school":"香港中文大學","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":23}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}