{"id":232900860,"title":"愛不會因為距離而脆弱，人才會。","content":"好記得個晚你叫我抱實你，你把聲震哂咁同我講。\n你要移民了。\n我喊到痴左線，淨係見到你對眼紅哂，同一直攬實我摸我頭。\n之後你話本來個日就諗住同我講分手，但見到我咁講唔出。\n我以為真係可以說服自己，去到你走個日，我同你和平分手祝你幸福做番朋友。\n但唔得，我真係真係好中意你，每日聽到你同我講你又同屋企人傾移民既野既時候，我扮唔到冇野。\n唔知去到幾時，我地之間都唔知點面對對方。\n見到香港而家咁樣，如果係任何一個朋友同我講要去移民，我一定會叫佢快西d走\n但當發生係男朋友身上，我真係好無助。\n係未發生呢件事之前，我地有講過longd，但事實係我地2個都問心唔得。\n我真係好無能為力，當聽到你話真係同我冇未來，長痛不如短痛。\n你話可能唔知幾多年先番黎，都唔知仲會唔會番黎。\n我再點問你愛唔愛我，捨唔捨得，你乜都冇再講。\n只係話你已經決定好哂，你唔會改變，對唔住。\n希望你真係知道我好愛你，雖然一齊得唔耐，但我知我地2個人都好認真對待呢段感情。\n希望你知道曾經真係有個好錫你對你好好既女仔，好想睇到你幸福，所以好好尊重你既決定。\n但我真係好掛住你，我都唔知仲可以做d咩，除左成全除左祝福我真係唔知仲可以點。\n你都一定好痛吧，即使你乜都冇講。\n香港而家或者真係冇咩野留戀，但我好想你唔好忘記我，因為我真係好愛你。\n我會好好放下的。如果有緣既話，我相信我一定有機會再抹走你既眼淚，好好抱實你同你講，仲有我係到。\n你成日都話你冇記性，我同你講你淨係記得我會永遠愛你就夠。\n可能我好自私，但我真係想永遠留係你身邊陪住你。\n雖然你放棄了，但我依然都想做你既開心果你既太陽。\n我愛你呢，真的。\n係真係打完呢篇野之後，我會再好好學習放下的。\n所以你不要忘記我，好嗎。","excerpt":"好記得個晚你叫我抱實你，你把聲震哂咁同我講。你要移民了。我喊到痴左線，淨係見到你對眼紅哂，同一直攬實我摸我頭。之後你話本來個日就諗住同我講分手，但見到我咁講唔出。我以為真係可以說服自己，去到你走個日，","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-16T08:45:51.391Z","updatedAt":"2020-01-16T08:45:51.391Z","commentCount":40,"likeCount":217,"tags":["HIDE_THUMBNAIL"],"topics":["遠距離"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":195},{"id":"514c2569-fd53-4d9d-a415-bf0f88e7329f","count":22}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}