{"id":232764928,"title":"Dcard係咪咩出pool神器黎...（文長慎入","content":"到2019年為止，我暗戀A已經接近十年。\n中三既一次調位，令我開始認識呢個人。\n仲記得中四分到同佢同班既時候，我開心到好幾晚訓唔著。\n可惜既係連續三年同班，甚至electives都大部分一樣\n都無增進我地兩個既感情，一樣都係“同班同學“。\n\n中學畢業既時候，我特登同佢揀埋同一間大學。\n不過我地都仲係維持好疏離既關係，大學既四年幾乎無見過佢本人\n甚至除左WhatsApp group之外，我地從來都無私底下傾過計。\n到year 2 佢識左女朋友，我就日日望住IG睇佢地放閃。\n\n好多人都話我傻。\n但當你好鍾意一個人既時候，你就會一頭撞埋牆，人地講咩你都聽唔入耳。\n就算十年黎我同A淨係喺頭幾年單獨出過街兩、三次，佢亦有意無意拒絕過我好多次\n甚至佢講到明佢唔值得我鍾意，我都無放棄過暗戀佢。\n\n好多中同都知我暗戀佢。\n佢哋甚至玩野叫我扮喊博A同情我，不過更多人係走黎勸我放低。\n三千幾日既時光，我估佢連一秒都無鍾意過我。\n\n-\n\n到2019年為止，我認識B已經接近十一年。\n中學時期成日都調我地兩個坐埋一齊，當時我覺得佢真係好煩。\n我屬於比較靜果D人黎，佢就一日到黑撩我講野。\n好不容易中三擺脫左佢，到中四又同佢同班，我覺得自己好黑仔。\n\n中學畢業既時候，好興係對方既校服上面寫字。\nlast day果日就快放學，我先攞到佢件裇衫。\n當時偷睇人地寫咩俾佢，發現同佢曖昧果個女仔寫既野竟然再平凡不過。\n\n佢攞左我條校服裙去課室既另外一邊，叫我慢慢寫，佢未咁快。\n我見佢寫左另外兩條校服裙之後先寫我果條，我估佢應該有認真寫掛...\n仲記得佢俾返我之後，叫我唔好睇住。\n我又真係傻下傻下返到屋企先睇，宜家淨係記得當下睇完既悸動。\n喺中學畢業之後我地再無聯繫至今，甚至WhatsApp group我同佢都好少出聲。\n\n-\n\n直至琴日聖誕節\n我係九龍灣見到佢\n我自己本身住九龍灣\n琴日好亂屋企人唔俾我出門口\n但係因為實在太肚餓忍唔住落去覓食\n\n一眼就望到佢\n淨係望到對眼都認得，幾乎無變過\n當下見到佢既反應係叫佢一齊跑\n反應過黎既時候已經係半個鐘後係屋企\n\n大佬，中學之後都無試過跑足半個鐘\n返到屋企流曬冷汗\n我阿媽仲問我搞乜\n我真係忍唔住答佢而家有邊個見到狗唔驚俾佢地咬?\n仲要一大堆狗住係附近就更驚\n- \n\n\n下文待續\n呢篇寫左2個幾鐘\n要整理下自己思緒先\n發生左太多野...🤦‍♀️\n\nbtw 標題唔知寫咩好lol\n想表達最近Dcard好似好多人都成功出pool...","excerpt":"到2019年為止，我暗戀A已經接近十年。中三既一次調位，令我開始認識呢個人。仲記得中四分到同佢同班既時候，我開心到好幾晚訓唔著。可惜既係連續三年同班，甚至electives都大部分一樣，都無增進我地兩","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2019-12-26T09:57:18.957Z","updatedAt":"2019-12-26T10:24:58.771Z","commentCount":67,"likeCount":277,"tags":["HIDE_THUMBNAIL"],"topics":["感情","拍拖","香港","港澳版","愛情"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":272},{"id":"4b018f48-e184-445f-adf1-fc8e04ba09b9","count":2},{"id":"aa0d425f-d530-4478-9a77-fe3aedc79eea","count":2},{"id":"e8e6bc5d-41b0-4129-b134-97507523d7ff","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}