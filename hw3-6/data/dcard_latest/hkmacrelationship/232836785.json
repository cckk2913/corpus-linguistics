{"id":232836785,"title":"#更新 男友唔比我同男仔打機2","content":"見到有好多回應都係話我，我都有睇哂\n琴晚都有諗過自己有冇問題，我諗主要都係因為班frd係男唔係女\n係信任嘅問題，我唔知可以點比安全感佢\n啱啱拍拖嘅時候佢已經知道我會同男仔打機（有時會有女仔，有時自己打）\n而且我打機係極頻密，只要果日唔出街就會打（好似女仔煲劇咁顛）\n如果要報備我就係日日都會同佢講我打緊機，其實我覺得講咗都唔會好得去邊\n我自己認為問題唔係出係有冇報備\n\n今日同佢傾左，不過佢態度都幾差\n係咁問我點解唔打唔得，我都有問佢如果我報備返O唔OK\n佢都係loop返果句，打機係咪重要過佢\n有少少溝通唔到，覺得講極佢都係有偏見\n\n其實我都有諗過介紹啲frd比佢識\n不過佢都冇咩興趣同我啲frd食飯\n唔知你地明唔明，其實佢地唔同type真係好難熟（我男友係sporty果種）\n\n回應返party room係PS4同frd連線嘅地方\n我地果日就係打緊冥赤（因為就黎完😅，不過琴晚都冇心情打）\n同埋班同事唔係一個，我地有個group會約埋\n或者睇下果日邊個on就一齊打（有人online就會彈通知）\n有時會同中同打，中同入面就有女仔，同事就冇\n\n琴日好似無講清楚\n不過我真係咁宅，生活就係打機、動漫\n我同男友其實係完全冇興趣重疊，但我覺得frd還frd，男友還男友\n講真我係中意佢嘅，唔係都唔會一齊3年\n但要我以後只可以同女仔玩（其實等於自己玩）\n真係有少少接受唔到\n\n你地會點揀，男友定興趣？","excerpt":"見到有好多回應都係話我，我都有睇哂，琴晚都有諗過自己有冇問題，我諗主要都係因為班frd係男唔係女，係信任嘅問題，我唔知可以點比安全感佢，啱啱拍拖嘅時候佢已經知道我會同男仔打機（有時會有女仔，有時自己打","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":232830546,"createdAt":"2020-01-06T10:12:21.251Z","updatedAt":"2020-01-06T12:00:50.616Z","commentCount":25,"likeCount":186,"tags":["HIDE_THUMBNAIL"],"topics":["感情","男友","遊戲"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":"男友唔比我同男仔打機","gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":184},{"id":"514c2569-fd53-4d9d-a415-bf0f88e7329f","count":2}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}