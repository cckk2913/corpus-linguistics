{"id":232912549,"title":"（少長慎入）深埋嘅自卑感","content":"由細到大都知自己唔係靚女。\n\n以前細個完全唔識打扮又係肥妹仔咁，雖然冇拍拖或者冇咩感情方面嘅煩惱，但係自己知自己事所以一直都好自卑。以前成日都喺一大班人入面做最麻甩最爽直嗰個，亦都唔夠膽著靚衫同打扮，成日驚人地會覺得自己係「醜人多八怪」。記得最唔開心嗰段日子我直程日日戴口罩，因為怕比人見到自己個樣...\n\n到慢慢大個之後就開始學識化妝同襯衫，加埋比以前瘦咗同埋輪廓開始出啲之後就應該好返少少。一定唔係啲咩大美人㗎啦，不過至少叫正正常常都有男仔approach。唔知係咪因為我嘅社交圈子同身邊嘅人都唔少幾靚（或者我覺得係中上樣）嘅人，即使而家情況好咗但係我嘅自卑感不減反增。每日望住塊鏡都唔開心，對自己呢度唔滿意嗰度唔滿意，就算身邊女仔朋友話我真係唔差，我永遠都覺得佢哋係唔好意思講真相所以安慰我。尤其人地偷拍或者我唔為意嘅時候影我就好介意，因為每次見到呢啲相我都覺得自己好樣衰好想撕爛相入面塊面。\n\n我知外表唔係一切，亦有試過比人話我性格幾gfable，或者係嘅，不過個樣唔gfable都冇用。我始終唔信會有人唔在乎外表只著重內在。更何況呢個世界大把又靚性格又好嘅人，我算得係啲咩？當同異性有肢體接觸嘅時候，我又會好驚佢地會唔會好嫌棄甚至可能彈開（好彩冇發生過唔係我真係死咗佢算）。就算之前拍拖都成日覺得自己襯唔起男朋友，好驚會唔會有一日佢起身突然發現其實我好樣衰所以要分手，或者佢啲兄弟會話我係美極然後勸佢飛咗我。\n\n呢種不斷累積嘅自卑感真係好影響我嘅生活同心情，面對異性嘅時候除非係識咗好耐，唔係都下意識好驚佢地見到我會心諗「咁醜送比我都唔要」或者「狗也不diu」（可能都係因為我見識過自己班男仔朋友評論其他女仔嗰陣可以有幾口賤）。咁嘅心態真係好唔健康，但係我又搵唔到一個出口......\n\n唔通整容真係唯一出路？","excerpt":"由細到大都知自己唔係靚女。以前細個完全唔識打扮又係肥妹仔咁，雖然冇拍拖或者冇咩感情方面嘅煩惱，但係自己知自己事所以一直都好自卑。以前成日都喺一大班人入面做最麻甩最爽直嗰個，亦都唔夠膽著靚衫同打扮，成日","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-18T07:40:59.082Z","updatedAt":"2020-01-18T07:40:59.082Z","commentCount":25,"likeCount":156,"tags":["HIDE_THUMBNAIL"],"topics":["感情","心情","心事"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":149},{"id":"514c2569-fd53-4d9d-a415-bf0f88e7329f","count":5},{"id":"4b018f48-e184-445f-adf1-fc8e04ba09b9","count":1},{"id":"e8e6bc5d-41b0-4129-b134-97507523d7ff","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}