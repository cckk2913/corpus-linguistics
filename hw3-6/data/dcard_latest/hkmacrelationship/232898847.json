{"id":232898847,"title":"我唔知自己嘅情感係咩(長文","content":"我成日唔知自己嘅情感係咩，有無人都係咁?😭感覺咁樣好難同人建立有一段長久嘅感情，有無人知點解會咁同究竟可以點做? (sor 下文寫得好亂同1999\n\n可能因為細個一d經歷，令我長期隱藏自己嘅情感，大個左後變得唔識交個心出黎同人相處，亦唔會著緊同所有人嘅關係。我唔會主動去挽留任何嘅關係，對所有人嘅離開都好淡然。人地鍾意我我就鍾意佢，佢如果突然好憎我我都可以即刻由鍾意變唔鍾意佢。自己嘅情感變得好被動，一直都係受人地影響，好似已經無左自己本來嘅情感咁。尤其係對於愛依家野更加唔明。平時唔會主動對人付出，每次付出都係因為人地先示好付，同埋覺得對每一個人好係一種禮貌同回饋，好似多數都唔係出之真心(寫寫下覺得自己好似機械人...\n--------------------------------------------------------------------------\n\n我覺得我呢種人好難拍拖，同埋拍拖都唔會長久。連自己嘅情感都分唔清嘅人走去拍拖，最後應該只會hurt到真係愛我嘅人。因為我唔知咩係愛，更唔識點樣愛人。\n\n同埋我好易對對我好嘅人有好感，曖昧時我真係分唔到我係鍾意佢定係只係鍾意佢鍾意我時對我嘅好。我剩係知我鍾意依家同佢嘅相處模式🤦‍♀️會唔會其實我剩係鍾意同人曖昧?🤦‍♀️\n\n我每次同男仔曖昧嘅時候都會諗，如果可以一直就咁樣陪住佢就好啦，直至佢唔再搵我/搵到女朋友，我就會離開佢架啦(我都唔明點解我會咁諗🤦‍♀️\n\n而互相曖昧嘅過程中，同時都會建立起大家嘅感情，我亦feel到我自己會變得想依賴佢同想搵佢，同佢一齊亦都開心，但我真係唔知我呢種情感係因為寂寞有個人陪好開心定係因為我鍾意左佢。\n\n同埋曖昧嘅時候當對方對我太好時唔知點解我個心會好痛，會唔想大家感情變得太深入而又會想同對方拉開一段距離\n\n其實係呢個情況下我係咪應該自己退出曖昧關係?\n我好驚會如果曖昧對象同我表白而我唔知點答佢(唔好話咩少年你FF太多，利申我之前已經有幾次都係咁...)，我對佢係有好感但我唔知自己對佢真正嘅情感係點，又唔想應承佢最後又會因分手hurt到佢，好矛盾......\n\n有人話拍拖前要識愛自己，因為咁樣你先會識愛人，我唔識愛人都唔識愛自己呀😭有無人教我點樣愛自己同搵返自己嘅情感😭點解我會咁嘅😭😭我個心好亂呀點解我連自己個心諗咩都唔知架?😭\n\n睇返自己上面寫嘅野，好似真係無咩重點XD\n純粹想知有無人同我有類似情況同想知有無人知我點解會咁🤦‍♀️","excerpt":"我成日唔知自己嘅情感係咩，有無人都係咁？感覺咁樣好難同人建立有一段長久嘅感情，有無人知點解會咁同究竟可以點做？ （sor 下文寫得好亂同1999，可能因為細個一d經歷，令我長期隱藏自己嘅情感，大個左後","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-16T00:36:02.418Z","updatedAt":"2020-01-16T00:36:02.418Z","commentCount":54,"likeCount":281,"tags":[],"topics":["港澳版","拍拖"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":281}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}