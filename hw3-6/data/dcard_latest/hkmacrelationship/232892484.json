{"id":232892484,"title":"當你嘅渣男ex拍拖了","content":"我覺得同個ex拍拖嗰陣佢係世上最好性格嘅男人，唔煙唔酒唔蒲唔賭，甚至會專重我係處而唔婚前性行過為。雖然佢份人比較悶，但係敦厚老實令我100%相信佢。\n  點知2018年頭鬧分手後，佢就開始偷偷蒲lkf, 食煙飲酒識女（嗰陣佢仲求我同佢復合）。後來再復合分手，理由係性格不合我已經覺得夠晒奇怪。然後通過朋友、質問當事人、喺網上面做偵探式搜索先發現左佢原來一分手就鐘意左第2個。\n\n  但唔緊要！我覺得我仲愛佢，我氹佢同我復合、改晒啲壞習慣，所以佢覺得我變得正左、索左而再心動，同時keep 住同我似情侶相處，但係仲心掛掛住令一條女、keep contact。我逼佢二揀一，佢哋所謂斬纜左十萬九千次都仲係比我發現仲有其他途徑聯繫，仲要喺我面前話掛住佢、喺我哋兩周年慶祝嗰陣搞錯左我嘅事、話唔記得左同我嘅回憶但同佢嘅就一清二楚🖕🏻🖕🏻。\n最後我偷睇手機周再質問佢先發現條pk真係徹底嘅渣男，對住我滿口謊言：\n1.復合拍拖期間就flirt其他女仔，日日早晨早抖☺️😚emoji, 又讚人哋似小公主\n2.鐘意條新女嗰陣我哋根本未分手，佢係同條新女表左白先再同我分手\n3.條新女係有男朋=佢做人第三者\n4.講大話唔眨眼甚至拎埋自己阿媽來發毒誓，然後惡人先告狀鬧返我轉頭\n5.叫過雞仲同我屌叫雞嘅人好污糟\n6.拍左4次拖都係無縫接軌/出軌\n  \n  總之佢嘅罪證多到數唔晒，仲要佢一直俾人嘅印象都係絕世好男人，我對佢100%信任而從來唔會質疑佢嘅任何事，點知分手後我先發現佢甘多賤格嘢搞到我勁崩潰暴瘦。當初係我犯賤對佢仲有所留戀而幻想佢會改過、甚至幫佢搵藉口美化呢啲行為。\n\n  8月尾，佢三番四次同我呻好攰，夾喺兩個女人中間，「又」再一次話要同兩個人都斬纜🥱終是我決心唔再搵佢、發展新社交圈子、識左一個有好感嘅男仔。當佢知道我同其他男仔好close嗰陣又喺度呷醋、主動approach 我，話乜7之前斬纜期冷靜完，發現自己真係好鐘意我想復合。我梗係say no, 然後佢過一排又扮冇事、約我出來一齊做運動（由分手復合到糾纏都有一齊做運動、亦講好只要心態正常就可以一齊做），點知出到來喺度狂喊狂say sorry話後悔、好愛我balalala🙄🙄搞到我自己都有啲心軟，差啲俾機會佢重新相處。\n  \n  不過佢口口聲聲話幾愛我、發現條新女點樣點樣唔好，又再一次比我發現佢哋仲開埋tg set pw來傾計🤗🤗真係嘔心到死🤮\n  \n  但佢一直死纏爛打，到12中月都仲有喺度搵我；不過佢一見到我ig post 同新男朋友一齊左就unfollow左我，再block我whatsapp。到尋日我就見佢高調開post話拍拖，仲要將啲profile ❤️hashtag 女朋友ig。我硬係覺得佢好似想做俾我睇咁😓因為佢平時一個月先可能開一個story。條渣男真係hurt得我好L深，搞到我依家都唔太信男人講嘢，糾纏不清嗰陣仲要同佢有性行為🤦🏻‍♀️一個月前仲喺度搵我話掛住我，今日就話拍拖，真唔真呀？🙄又無縫接軌？🙄\n\n  我睇見佢過得甘快活其實真係有啲唔舒服，勁想同佢女朋友督爆佢之前啲衰嘢，如果唔係個女仔做左水泡、俾個「絕世好仔」呃到傻都唔知咩事。但又驚真係做多左，我係咪要放過人哋放過自己呢？","excerpt":"我覺得同個ex拍拖嗰陣佢係世上最好性格嘅男人，唔煙唔酒唔蒲唔賭，甚至會專重我係處而唔婚前性行過為。雖然佢份人比較悶，但係敦厚老實令我100%相信佢。點知2018年頭鬧分手後，佢就開始偷偷蒲lkf， 食","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-14T18:49:12.445Z","updatedAt":"2020-01-14T18:54:14.716Z","commentCount":24,"likeCount":178,"tags":["HIDE_THUMBNAIL"],"topics":["出軌","無縫接軌","渣男","報復"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":173},{"id":"aa0d425f-d530-4478-9a77-fe3aedc79eea","count":3},{"id":"514c2569-fd53-4d9d-a415-bf0f88e7329f","count":2}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}