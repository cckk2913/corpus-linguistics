{"id":232850288,"title":"有無人好驚再拍拖","content":"我而家係A2 \n之前兩次拍拖都係前女朋友好好好鍾意我\n我都好鍾意佢地 但係感覺佢地嘅愛唔同我嘅愛 佢地係想兩個人陪伴對方就夠 但我想要嘅係更多 我想嘅係兩個人一齊變好一齊進步\n佢地覺得要維持關係最好嘅方法就係不斷付出 不斷做好多嘢去取悅我就夠 有啲病態到付出埋自己所有嘢 就係為咗見到我笑\n我同佢地講過你地咁樣我當然好開心 但我想要平等嘅關係 想feel 到兩個人手拖住手一齊向前行 得閒一齊放鬆 互相了解就夠 但好似好少女仔做到\n我講下我最近嘅前女朋友點解分手 可能咁樣會令大家更容易代入\n我一開始識我前女朋友個時 佢係一個好耀眼嘅人 佢比我嘅感覺係好自信 好有能力 好相信自己嘅女仔 我就係比佢呢點吸引到 我相信佢可以同我一齊進步 但係後來有啲事令到佢好有挫敗感 完全失去曬對自己嘅信心 個人好渾噩 \n個段時間佢有好多事都唔如意 佢覺得我各方面都比佢好 又得我一個願意無條件幫佢 佢就變得非常依賴我 由佢應該reg咩科 到佢應該點樣處理人地對佢嘅批評 去幫佢諗下點樣反擊 諗下舒解情緒 事無大小都想我去幫佢解決 \n情侶互相幫忙我覺得好正常 但係當我有問題嘅時候 我都想有個人可以陪下我 分擔下我嘅煩惱 不過佢好似唔係太了解點解我咁煩惱 佢淨係見到我生活無憂 讀書唔錯 個人好positive 好好 然後就會同我講你自己都會搞掂啦 跟住就會返去佢自己嘅zone 入面掙扎 個感覺直頭唔係手拖手向前行 可以話佢對我嚟講係個包袱 不斷向我索求但係無回報 好似我要拖埋佢行咁 \n而後來分手嘅時候 佢都係喊曬咁講唔好 佢得我一個人願意陪佢 有啲咩唔好我改咁 但係我諗呢段關係已經去到無得再挽救嘅地步 所以我都選擇咗忍痛離開 \n經過咗兩段感情之後 我都開始驚再愛上一個人 好驚佢同我步伐唔一致 最後又變咗我要拖住佢行嘅感覺 真係好辛苦","excerpt":"我而家係A2，之前兩次拍拖都係前女朋友好好好鍾意我，我都好鍾意佢地 但係感覺佢地嘅愛唔同我嘅愛 佢地係想兩個人陪伴對方就夠 但我想要嘅係更多 我想嘅係兩個人一齊變好一齊進步，佢地覺得要維持關係最好嘅方","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-08T09:08:00.057Z","updatedAt":"2020-01-08T09:08:00.057Z","commentCount":14,"likeCount":30,"tags":["HIDE_THUMBNAIL"],"topics":["感情","港澳版","愛情","拍拖"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"M","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":28},{"id":"aa0d425f-d530-4478-9a77-fe3aedc79eea","count":2}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}