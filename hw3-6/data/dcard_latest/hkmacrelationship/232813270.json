{"id":232813270,"title":"Dcard係咪咩出pool神器黎...(完結篇)","content":"鑑於好多人話我標題黨（雖然前兩篇真係lol\n為左令大家唔好失望\n我決定鼓起勇氣應承佢出去\n\n今年係我20幾歲人第一次出街倒數\n我地約左去尖沙嘴海傍倒數\n食完飯大概八點我就去到harbour city等佢\n\n點知\n佢黎到既時候我先知\n原來佢仲約左幾個中同出黎\n好彩佢知我同果幾個中同唔太熟\n大部分時間佢都行喺我隔離同我傾計\n雖然我無一開始咁緊張\n但係我完全唔知佢究竟想點😢\n\n去到11點幾既時候\n我見佢打電話問人喺邊\n正疑惑緊邊個要黎\n轉頭就見到A同佢女朋友出現\n我當下真係尷尬到不得了\n其實佢係咪玩我?!!\n\n大家又傾左一輪計\n終於差唔多到12點\n其實呢個時候我已經好想返屋企😭\n\n「10...9...光...復...香...港...時...代...革...命... 」\n我都未嗌完\n就忽然俾人攬住左\n當下個人嚇到完全僵硬曬lol （後尾先知原來個個都會攬...\n\n佢挨到好近\n細細聲係我耳仔隔離問：「做我女朋友?」\n我：....\n佢忽然之間好大聲又再問多次：「做我女朋友?」\nD中同開始起哄\n\n其實我當下係唔知應唔應承好\n但係呢個時候我望到A同佢女朋友\n我知我十年黎既幻想應該係實現唔到\n最後我都係決定應承左佢\n\n作為一個母胎單身20幾年既宅女\n2020第一日就成功出pool係咩事🤦‍♀️\n\nbtw之前都唔覺得\n點解出左pool之後每日都會有種飄飄然既感覺🤦‍♀️\n是正常的嗎🤔?!!!!!","excerpt":"鑑於好多人話我標題黨（雖然前兩篇真係lol，為左令大家唔好失望，我決定鼓起勇氣應承佢出去，今年係我20幾歲人第一次出街倒數，我地約左去尖沙嘴海傍倒數，食完飯大概八點我就去到harbour city等佢","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":232796645,"createdAt":"2020-01-02T15:44:38.926Z","updatedAt":"2020-01-02T15:44:38.926Z","commentCount":31,"likeCount":126,"tags":[],"topics":["感情","拍拖","香港","港澳版","愛情"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":"Dcard係咪咩出pool神器黎...(下) (文長慎入...","gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":126}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}