{"id":232949305,"title":"當一個人唔再鍾意","content":"啱啱同拍咗拖兩個月嘅女朋友分手，\n係佢提出的，\n話我好幼稚好煩，\n仲話我拍咗拖之後成個人都變咗，\n佢係我既初戀，在分手之前也嘗試挽回。\n\n我們之間的進展少奇怪，\n係曖昧時期已經有拖手同擁抱，\n係確定關係先互相交換咗初吻，\n嗰陣我需要去一個短時間旅行，\n所以我好似拍拖之前一樣，\n每日發訊息俾佢，\n有時佢好忙我都儘量少發，\n但基本的關心都係有，\n但係佢回覆得非常冷淡，\n平時每晚的Face Time都不願意。\n\n再之後我們第一次見面，\n佢就同我講話佢討厭我想避我，\n寧願成日唔睇手機都唔想睇到我嘅訊息，\n咁我嗰陣慌咗，\n不停解釋係想維持關係的熱度，\n但我得到嘅都係白眼同埋嫌棄。\n\n再之後她甚至不讀不回我信息，\n有時只係簡單的敷衍，\n嗰陣我哋都仲未分手，\n咁我梗係諗盡辦法將佢氹番，\n送禮物以及道歉等等都試過，\n但她一日比一日反感，\n過程中我不停想搵佢傾計，\n佢都一一拒絕。\n\n在拍拖之前，\n我買咗咖啡比練習完嘅佢，\n偷偷帶咗佢最鍾意食嘅蛋糕去佢屋企門口，\n佢同我訴苦時我會陪她，\n給予佢承諾，\n每日都會關心佢嘅狀況，\n同佢分享生活瑣碎事，\n佢都覺得好甜美。\n在拍拖之後，\n無論我做咩都覺得很討厭，\n呢個轉變大到我反應唔切。\n\n同佢分手之後既第一日，\n佢同班friend一齊出去玩，\n我自己就係屋企難過，\n夜晚出街亂行，\n寫日記發呆，\n每晚都同眼淚一齊孖舖，\n我想問係唔係我投入得太多，\n定係愛得太緊，\n先至落得如此下場。","excerpt":"啱啱同拍咗拖兩個月嘅女朋友分手，係佢提出的，話我好幼稚好煩，仲話我拍咗拖之後成個人都變咗，佢係我既初戀，在分手之前也嘗試挽回。我們之間的進展少奇怪，係曖昧時期已經有拖手同擁抱，係確定關係先互相交換咗初","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-24T06:54:46.468Z","updatedAt":"2020-01-24T06:59:47.369Z","commentCount":15,"likeCount":60,"tags":["HIDE_THUMBNAIL"],"topics":["感情","港澳版"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"M","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":59},{"id":"514c2569-fd53-4d9d-a415-bf0f88e7329f","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}