{"id":232794081,"title":"男朋友唔太鍾意我送俾佢嘅野","content":"上年男朋友生日我送咗件衫俾佢，佢見到都有多謝我，表現到好開心咁。但佢冇著過，我問佢佢話好難襯，但明明只係一件普通衫。幾日後佢話我冇心揀禮物俾佢，明明一齊咗咁耐都唔送啲佢鍾意。我聽到嗰下好唔開心，我就係見佢嗰排想買衫先買，同埋諗住basic款一定襯到，點知佢咁講.....\n到今年生日我送咗個handmade銀包俾佢，我見佢個銀包都好舊咪整個俾佢。點知佢話麻麻地，話根本唔care銀包呢啲野，話想要有牌子嘅銀包多啲..... 我心都碎埋，我整咗成日，仲要勁貴㗎.... 之後佢話佢啲friend講handmade銀包呢啲野多數都周年或者節日先會送。我心諗，下，乜送禮物唔係講心意咩，有分時候？雖然佢都有用個銀包。\n大家認為我可以點做，我唔怪我男朋友唔鍾意，但我想大家可以教下我點送啲佢鍾意嘅禮物。","excerpt":"上年男朋友生日我送咗件衫俾佢，佢見到都有多謝我，表現到好開心咁。但佢冇著過，我問佢佢話好難襯，但明明只係一件普通衫。幾日後佢話我冇心揀禮物俾佢，明明一齊咗咁耐都唔送啲佢鍾意。我聽到嗰下好唔開心，我就係","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2019-12-30T18:58:40.208Z","updatedAt":"2019-12-30T18:58:40.208Z","commentCount":14,"likeCount":21,"tags":["HIDE_THUMBNAIL"],"topics":["男朋友","拍拖","感情","情侶相處"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":21}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}