{"id":232744353,"title":"婆媳關係加埋政治真係一件好煩既事","content":"我同男朋友都黃、佢阿媽藍\n見到佢阿媽頻率大概係一個禮拜一次（我同男朋友同居）\n呢半年黎我地都已經就佢阿媽，佢講咩政治野我地基本上都唔反駁\n費事同佢嘈，同埋覺得屋企應該唔好講政治\n\n佢平時就成日WhatsApp同我男朋友講話同我關係好好\n轉頭又send D婆媳糾紛新聞俾我男朋友，問佢：會唔會好似新聞入面果個人咁同阿媽斷絕關係🤦‍♀️\n我地除左hea覆都唔知講咩好...\n\n上個weekend見到佢\n佢當場又開始係度話香港好亂都係班黃絲造成、警察完全無錯etc.\n我已經扮聽唔到費事煩\n佢不停講、我地兩個點扯開話題佢都唔聽係都要繼續講\n\n最後我男朋友當場拍枱拉走左我\n仲同佢阿媽講話如果下次再講呢D就唔好再見面lol\n事後佢阿媽又WhatsApp俾我男朋友問佢：係咪因為女朋友係黃絲就唔要阿媽...\n\n其實我有時真係好想同佢阿媽講\n你個仔都係深黃，點解你淨係要話我黃呢...\n同埋你唔講大家咪好地地，點解每次都要搞到自己唔開心、人地都唔開心呢...\n\nP.S：聽其他親戚講我男朋友係人生中第一次咁對佢阿媽...\nP.P.S：後尾佢阿媽都係死死地氣為左見個仔唔再講政治，不過我覺得佢應該好憎我🤦‍♀️","excerpt":"我同男朋友都黃、佢阿媽藍，見到佢阿媽頻率大概係一個禮拜一次（我同男朋友同居），呢半年黎我地都已經就佢阿媽，佢講咩政治野我地基本上都唔反駁，費事同佢嘈，同埋覺得屋企應該唔好講政治，佢平時就成日Whats","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2019-12-23T09:44:26.318Z","updatedAt":"2019-12-23T09:44:26.318Z","commentCount":8,"likeCount":60,"tags":[],"topics":["政治","婆媳","港澳版","香港","感情"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":60}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}