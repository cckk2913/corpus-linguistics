{"id":232716516,"title":"畀個唔識處理感情問題嘅人激親，又嬲又傷心","content":"長文sry\n\n暗戀一個男仔成兩年了，因為long d佢喺日本讀書我就一路都冇表明過啲咩。最近個男仔講佢喺日本識咗個女仔，有傾緊計，雙方都有意思試下發展，不過十劃未有一撇。我聽到之後好辛苦，就表咗白（我知我好賤，不過忍唔到啦好難頂，而且對方又未同個女仔確定關係）\n\n之後個男仔拒絕咗，原因係佢唔想long d，起碼三四年內都會留喺日本。不過佢同我講，其實佢都鐘意咗我兩年，但係見我冇表示，所以前段時間先決定去識個女仔。下定決心放低我，重新開始。依家我做嘅野打亂曬佢計劃😂話覺得好亂。我好衰咁同佢講，既然都未決定好，大家都單身怕咩啫。\n\n結果跟住落嚟一段時間我哋keep住日日傾計，仲要越傾越過火。又plan好過兩個月我去日本見佢。雙方都覺得似拍緊拖不過就係落唔到決定確認關係。同時佢都有同個女仔傾計，不過就緊係似普通朋友咁傾。\n\n直到琴日，佢話頂唔順了，過唔到自己嗰關。始終接受唔到long d，又接受唔到自己好似一拖二咁瞞住個女仔。佢向對方攤牌不過越講越衰，跟住竟然整個gp chat，話三個人三口六面講清楚。\n\n我覺得佢完全就係鵪鶉，將所有野拋曬畀我哋兩個女仔。好在對方都係講道理嘅人，認為其實大家都冇確定關係又唔叫一拖二嘅。不過搞成咁，我都落唔到台啦，仲要好似共犯咁同佢一齊傷害個女仔。\n\n我後尾諗清楚，決定主動退出。雖然我肯接受long d，我過兩年grad都可以去日本做野，但係個男仔咁堅決，我無謂耽誤佢同個女仔。從最初開始，件事亦因我衝動表白而起。另外講真嗰句，我好勝心強，依家一路畀人揀，勁嬲。個女仔已經好鐘意佢咁，人哋食緊嘅野，我寧願唔要。\n\n點知依家個男仔一直自責，話覺得自己好衰，唔識做搞到兩邊都唔開心。仲話未搞清楚自己想要咩，暫時都唔想拍拖住。問我可唔可以keep住做普通朋友。我心軟應承咗，同埋決定以後收斂d唔再主動去撩佢，除非佢搵我。我依家又嬲，又好傷心。唔知自己想點。","excerpt":"長文sry，暗戀一個男仔成兩年了，因為long d佢喺日本讀書我就一路都冇表明過啲咩。最近個男仔講佢喺日本識咗個女仔，有傾緊計，雙方都有意思試下發展，不過十劃未有一撇。我聽到之後好辛苦，就表咗白（我知","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2019-12-19T03:47:10.278Z","updatedAt":"2019-12-19T03:47:10.278Z","commentCount":26,"likeCount":152,"tags":["HIDE_THUMBNAIL"],"topics":["感情","拍拖","港澳版"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":145},{"id":"514c2569-fd53-4d9d-a415-bf0f88e7329f","count":3},{"id":"4b018f48-e184-445f-adf1-fc8e04ba09b9","count":2},{"id":"aa0d425f-d530-4478-9a77-fe3aedc79eea","count":1},{"id":"e8e6bc5d-41b0-4129-b134-97507523d7ff","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}