{"id":232959486,"title":"中意左個中學生，點算好？","content":"聲明：對方已年滿18歲\n\n機緣巧合之下我被舊校既一個老師叫左翻中學做少少類似興趣班既活動。班上面有幾個女仔，而我要講既對像就叫做A。\n\n起初我對A冇乜特別，可能因為我當時比較集中做緊野，冇乜點留意班上既學生，感覺都只係幾個中學生，諗住只要跟住老師比既指示我幫手做就可以。但係由於個興趣班係要做啲同創作有關既野(創作啲乜就唔講喇，因為一講就會比人認出)，要全班學生以及我同老師都一齊整一樣野出嚟，所以我就開始同啲學生交流多左。\n\n本身都冇乜嘢，但係第二堂既時候，當大家都努力諗緊idea嗰陣，有一段時間個老師同埋其他學生有野做出左房，所以班房內得翻我同埋A。就係我腦閉塞諗唔到野既時候，我就以小小調戲既語氣問A\"救命，喂你諗唔諗到野\"。A 就以一個露齒笑容回應我。\n\n依個笑容我諗我會記得成世...\n\nA佢唔係超級靚女，皮膚同我差唔多，身材唔係特別好，但依個笑容係我22歲人以來見過最靚最完美既笑容。🙈\n\n以我所知，A係個2020dser，參加得依個興趣班既就應該興趣同我差唔多，除此之外我都唔係咁識佢。\n\n依個興趣班啱啱就係幾日前\"完左\"，如果冇咩意外大家其實都應該冇乜機會再見，但係我實在唔甘心以後都唔會見到佢既笑容，所以就係最後一堂既時候，問左佢攞ig，佢都好樂意咁同我交換左ig🤭當然都即刻follow埋班上其他人，等我唔好咁明顯😶臨走之前甚至同A講笑咁講話以後可能會再搵佢一齊\"創作\"下。\n\n咁過左一日，我係ig覆一覆佢story，借機想開展話題，話\"尋日話之後可能會合作唔係講笑架，不過等你dse完先🤭\"。佢都正面回應，仲轉左去WhatsApp，A仲話\"期待之後合作哈哈哈哈\"。\n\n我可能太耐冇拍拖，跟住落嚟我已經完全唔知點樣先可以延續話題，但係又驚其實佢根本就只係當我係一個老師，只係想敷衍下我比下面我，甚至可能其實人地有男友我唔知。\n\n我連我自己應唔應該中意一個女學生都唔知，合唔合倫理。我應該點做，我好驚 自己 push 得太快會令A反感🙈\n\n完。","excerpt":"聲明：對方已年滿18歲，機緣巧合之下我被舊校既一個老師叫左翻中學做少少類似興趣班既活動。班上面有幾個女仔，而我要講既對像就叫做A。起初我對A冇乜特別，可能因為我當時比較集中做緊野，冇乜點留意班上既學生","anonymousSchool":true,"anonymousDepartment":true,"pinned":false,"forumId":"f04ba238-e83a-4361-a654-2bbbb62cb37e","replyId":null,"createdAt":"2020-01-26T04:55:01.910Z","updatedAt":"2020-01-27T13:04:49.518Z","commentCount":14,"likeCount":60,"tags":[],"topics":["學生","感情","出pool","香港","心事"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳感情事","forumAlias":"hkmacrelationship","replyTitle":null,"gender":"M","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":60}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}