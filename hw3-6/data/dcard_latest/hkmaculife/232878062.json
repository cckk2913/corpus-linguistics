{"id":232878062,"title":"返學定做野","content":"小弟先講少少背景資料先。\n\n小弟18歲考完DSE有繼續讀書，不過當時成績冇咁好，入左asso，第一年讀個科唔岩自己，第二年轉左第二科之後嘅sem 3， 因為識左一班好好嘅同事而輟學，就咁踏入左社會做嘢。\n\n做左三年幾四年，回頭諗番起，都係覺得點都要有番個學位 (High Dip.都好)，於是當初決心再讀過，都求左成半年老母資助少少學費先入左HKDI讀想進修嘅攝影，嗰時係諗點解會揀呢科黎讀嘅原因係想學啲自學未必學到嘅Skills (影樓、Fine Art等等)。\n\n由番工跳番入番學，個身份都好難適應番，所以Sem 1, Sem 2 都仲有繼續番以前份工，不過轉左part time，成績算係中規中矩，去到sem 3份工轉番Full time，姐係Full time work full time study，不過好彩嘅係老細肯同我番學時間夾，兩邊咁做都冇咩事。\n\n大家都知到6月反送中運動嘅開始，我都投入左係呢場運動，8月比屋企人趕左出門口之後，開支變得大左，個時諗住defer study嘅，不過最後都冇做到，但9月因為心理問題，工好少番，發夢好少去，學都冇番到。\n\n同學校社工傾過之後，就真係搞defer study，但最後reject左，個原因係今年year 1 轉左制，出年好大機會做唔到defer，佢地話final sem得4科，sem 4其實只要交晒功課，attendance rate都仲可以幫我搞搞佢嘅。但其實，我10-12月都冇番過學、上過堂，教過咩講過咩我都唔知，望住一堆requirement擘大個口得個窿，最後緊係冇做到任何功課啦。\n\n再加上運動持續升溫，11月中大三罷我都開始冇再返工（其實借啲意搏炒，啲frd走晒我都冇晒動力再返），最後緊係炒左啦，不過好彩嘅係12月搵到份新工，做到想做嘅野，都唔想再搵過其他工。\n\n本身佢都話黎緊開sem得4科，我都諗住算啦，點知仆你個街，出左時間表發覺得星期二係day off，姐係表示我依家呢份開sem就冇得再返。\n\n其實我依家個心好糾結，我都唔知可以點做好，既想繼續返工，但又想真係完成到個HD (唔想又半途而廢）。\n\n有冇知心人可以比啲意見？","excerpt":"小弟先講少少背景資料先。小弟18歲考完DSE有繼續讀書，不過當時成績冇咁好，入左asso，第一年讀個科唔岩自己，第二年轉左第二科之後嘅sem 3， 因為識左一班好好嘅同事而輟學，就咁踏入左社會做嘢。做","anonymousSchool":false,"anonymousDepartment":false,"pinned":false,"forumId":"0e571b3a-aca2-4423-8136-3245adfbedbb","replyId":null,"createdAt":"2020-01-12T12:28:33.248Z","updatedAt":"2020-01-12T12:28:33.248Z","commentCount":14,"likeCount":40,"tags":[],"topics":["香港","讀書","港澳版","大學"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳 u life","forumAlias":"hkmaculife","school":"香港知專設計學院","department":"視覺傳達（攝影）","replyTitle":null,"gender":"M","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":39},{"id":"514c2569-fd53-4d9d-a415-bf0f88e7329f","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}