{"id":231607537,"title":"12歲到24歲，12年令我學識愛自己","content":"我自己從細個開始都肥底，從十二、三歲開始減肥。\n 幾乎咩方法都試過...(長期去搵營養師都瘦唔到)\n 到大學期間我一個星期跑三、四次步+節食，最瘦都係160cm，52、53kg，體脂最低差不多25,26。\n 後尾因為做一個小婦科手術後休息左一段長時間，俾醫生吩咐要補，所以重到成58kg。\n 到呢個階段後我基本上點運動都瘦唔返，因為醫生話我由十幾歲開始減肥，基本上長期熱量不足，都無好好長身體。\n 導致我一旦食返正常，就會忽然膨脹好多。\n \n當時我成個人都好depress，但無論我點樣跑步、運動、節食，都瘦唔返。\n 呢個時候同男朋友既關係都好差，因為個人無自信、成日好depress，搞到要長期去心理醫生度報到。\n 後尾男朋友有個fd做健身教練，佢就鼓勵我試下去健身。\n 一開始我都覺得自己好廢，覺得健身無可能瘦到，畢竟係主流瘦身concept有氧=瘦到。\n 後尾健身左幾個月，雖然體重無變輕，但開始見到自己有線條，甚至一d之前著唔落既褲都著得返。\n 我就停左教練課，仍然一個禮拜去3-4次gym room，我知道自己仲係唔算瘦，但至少我終於接受左自己。\n \n十二年黎我用左好多錯既方法、甚至曾經擁有好扭曲既心理。\n 十二年後既今日，我慶幸自己擁有健康既身體同心理。\n 我亦想同每一個女仔講，無錯主流社會覺得瘦就是美，但係你有少少肉地唔代表你唔健康，唔美。\n 最重要既係你要學識愛自己。","excerpt":"我自己從細個開始都肥底，從十二、三歲開始減肥。幾乎咩方法都試過...（長期去搵營養師都瘦唔到），到大學期間我一個星期跑三、四次步+節食，最瘦都係160cm，52、53kg，體脂最低差不多25，26。後尾因為做一個小婦科手術後休息左一段長時間，俾醫生吩咐要補，所以重到成58kg。","anonymousSchool":false,"anonymousDepartment":true,"pinned":false,"forumId":"030327e0-75ec-47ba-8103-f2152a9822a0","replyId":null,"createdAt":"2019-07-02T03:16:29.703Z","updatedAt":"2019-07-02T03:16:29.703Z","commentCount":8,"likeCount":38,"tags":[],"topics":["日常","女生","心事","減肥","煩惱"],"supportedReactions":null,"withNickname":false,"reportReason":"","hiddenByAuthor":false,"meta":{},"forumName":"港澳女生","forumAlias":"hkmacgirl","school":"香港中文大學","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":38}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}