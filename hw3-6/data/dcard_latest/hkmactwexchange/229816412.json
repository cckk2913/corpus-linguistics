{"id":229816412,"title":"香港人在台留學經驗分享","content":"我係香港讀完大學之後 做左兩年野\n之後過台灣讀個 master\n有個機構叫海外聯招 都係透過果度報名\n好多都唔洗考試 交 d 文件就 OK\n包括 professor 既推薦信 成績表 自我介紹\n最煩係成績表 畢業證書果 d 學歷文件都要拎去金鐘個 office 認證\n類似律師公證咁 逐份計錢\n交齊之後晒之後等放榜\n通常係 12 月 deadline 3 月放榜\n \n\n放榜之後就開始準備過台灣讀書啦\n首先 plan 定幾時辭職\n問定台灣間學校幾時開學\n因為有 d programme 會要求你過去讀 d 先修課程\n之後會收到一份錄取通知書 \n 拎住果份文件去金鐘個 office 申請一張入台證\n（唔係旅遊用果隻 旅遊用果隻係唔得既）\n同時佢地都會比張紙你去警務處果度申請良民證\n到台灣入境之後 要等開學前去學校註冊完\n先可以去移民署申請張居留證\n係未申請居留證之前 \n入台證既效期係入境果日計起既 3 個月\n \n\n搞掂晒之後就可以訂機票\n開始搵定過台灣之後要住邊\n我台灣間學校生活機能唔係咁好\n所以我都係住市區 番學答巴士 30 分鐘左右\n每日都會上 591 望下\n或者有 d FB group 都會有\n但其實都需要有居留證先簽到約\n果時我都係同個屋主傾話後補比佢\n再加埋搵個台灣朋友做擔保人\n始終屋主都會驚你走左去\nBtw 手機上網簽約都要有居留證\n都需要擔保人 （或者比擔保金）\n \n\n當你去台灣 settle 完啦\n如果要買傢俬書櫃或者生活用品\n我自己係建議 pchome 24 一次過買齊\n屈臣氏 online store 好適合女仔一次過買晒 d M 巾 廁紙之類既個人衛生物品\n之後就係開戶口 \n我自己係開中國信託同郵局 \n郵局係學校指定要開既戶口\n開中國信託係因為 7-11 既 ATM 櫃員機都係中國信託\n禁錢方便又唔洗手續費\n係未有居留證之前（但有入台證）都開到戶口既\n但係就得提款存款功能\n唔可以網上簽賬或者 EPS \n到之後有居留證就可以開番網上簽賬同 EPS 功能\n但外國人係台灣係申請唔到信用卡 尤其係學生\n咩信用卡優惠就忘記佢啦\n \n\n順帶一提 \n有幾個 app 係台灣生活必備\n台灣等公車 / uber / 台北捷運 / YouBike / Line / 55688 / honestbee / foodpanda \n\n\n完","excerpt":"我係香港讀完大學之後 做左兩年野，之後過台灣讀個 master，有個機構叫海外聯招 都係透過果度報名，好多都唔洗考試 交 d 文件就 OK，包括 professor 既推薦信 成績表 自我介紹，最煩係成績表 畢業證書果 d 學歷文件都要拎去金鐘個 office 認證","anonymousSchool":false,"anonymousDepartment":true,"pinned":false,"forumId":"ff298eca-10f6-461e-84b1-561b19375ec3","replyId":null,"createdAt":"2018-10-09T08:47:46.145Z","updatedAt":"2018-10-09T08:48:11.734Z","commentCount":9,"likeCount":36,"tags":[],"topics":["香港","留學","僑生","讀書"],"supportedReactions":null,"withNickname":false,"reportReason":"","hiddenByAuthor":false,"meta":{},"forumName":"僑生交流","forumAlias":"hkmactwexchange","school":"國立政治大學","replyTitle":null,"gender":"F","personaSubscriptable":true,"reactions":[{"id":"286f599c-f86a-4932-82f0-f5a06f1eca03","count":36}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}