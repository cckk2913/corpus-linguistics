{"id":230009108,"title":"同台灣男友價值觀唔同😫（文少少長）","content":"上次去台灣搵男朋友\n我地一齊去左夜市食野\n一齊嗌左 2串鳥蛋\n食完大家都各拎住1支竹簽\n點知佢突然隨地掉左枝竹簽\n我o晒嘴問佢做咩亂掉垃圾\n佢竟然話反正啲清潔工人會清理\n明明之後行多2步 就有垃圾桶 \n夜市其實好多垃圾桶架嘛\n\n仲有一次同佢去陽明山 我地係搭公車再行上去\n佢行之前買左盒野飲\n飲完之後 沿途佢隨手掉左盒飲料入草叢\n我嬲到即刻問佢點解要咁做\n佢話呢度見唔到垃圾桶\n我即刻鬧佢無公德心！\n加上嬲得濟腦內得番廣東話 \n詞窮講唔到國語😂（好弱雞）\n點知上到山 隔離就有垃圾桶\n我就話明明呢度有垃圾桶\n佢就搵籍口話佢唔知呢度有垃圾桶 幾年無黎\n我即刻勁撚想將佢個人掉入垃圾桶（原諒我講粗口）\n總之我點講 佢都搵籍口覺得自己無錯\n\n仲有一次係台北車站扭蛋\n誠品文具店隔幾間有間扭蛋店 \n入面有回收扭蛋殻既桶\n但我同佢就行左去連接地下街 \n中間既扭蛋機度 \n我大概扭左8個左右 之後我想拎去回收\n佢話拎去地下街啲垃圾桶度掉就得\n我咪話明明有得回收點解唔回收\n佢話行番去好遠 同埋啲扭蛋殻回唔回收係客人既決定\n我即刻黑面 之後自己拎啲蛋行番去誠品果邊回收\n其實路程都只係30秒-1分鐘\n我唔知係咪台灣人啲腳無乜力（非針對所有台灣人）\n可以懶到呢個地步 明明行少少 可以做環保 好難咩？\n\n係呢方面 我真係唔知點同佢溝通\n我每次都嬲到講唔到野\n唔知係咪我太敏感 定其實大家覺得無乜野\n加上我前男友都係台灣人\n佢都係中意亂掉垃圾 \n其實係個別問題 定台灣啲公民教育有問題\n好想問埋台灣人意見 但我懶得翻成書面語\n同埋用廣東話先表達到我內心最真實既感受！","excerpt":"上次去台灣搵男朋友，我地一齊去左夜市食野，一齊嗌左 2串鳥蛋，食完大家都各拎住1支竹簽，點知佢突然隨地掉左枝竹簽，我o晒嘴問佢做咩亂掉垃圾，佢竟然話反正啲清潔工人會清理，明明之後行多2步 就有垃圾桶，夜市其實好多垃圾桶架嘛","anonymousSchool":false,"anonymousDepartment":true,"pinned":false,"forumId":"ff298eca-10f6-461e-84b1-561b19375ec3","replyId":null,"createdAt":"2018-11-06T18:11:27.258Z","updatedAt":"2018-11-06T18:12:44.121Z","commentCount":27,"likeCount":18,"tags":["HIDE_THUMBNAIL"],"topics":["心情","感情","台灣","香港","情侶"],"supportedReactions":null,"withNickname":false,"reportReason":"","hiddenByAuthor":false,"meta":{},"forumName":"僑生交流","forumAlias":"hkmactwexchange","school":"香港教育大學","replyTitle":null,"gender":"F","personaSubscriptable":null,"reactions":[{"id":"286f599c-f86a-4932-82f0-f5a06f1eca03","count":13},{"id":"4b018f48-e184-445f-adf1-fc8e04ba09b9","count":2},{"id":"011ead16-9b83-4729-9fde-c588920c6c2d","count":1},{"id":"514c2569-fd53-4d9d-a415-bf0f88e7329f","count":1},{"id":"aa0d425f-d530-4478-9a77-fe3aedc79eea","count":1}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}