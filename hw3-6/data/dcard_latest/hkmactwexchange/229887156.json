{"id":229887156,"title":"港台便利店大不同","content":"首先係各大連鎖集團既排名唔同\n係香港幾乎係 7-11 同 OK 便利店兩間壟斷晒\n係台灣 7-11 依然係第一名 全台灣有 5000幾間分店\n排第二係全家 Family Mart \n第三係 Hi-life 萊爾富 第四先係 OK\n另外仲有美廉社 Simple Mart 都有好多分店架\n \n\n另外係鋪頭大細都有好大唔同\n呢個唔洗多講啦\n大家都知香港舖租係幾咁貴\n好自然香港既便利店都好難開得好大間\n \n\n鋪頭既位置都好唔同 \n係台灣我真係好少見便利店開係地鐵站入面\n多數都係路面既轉角位\n或者係 d 巷仔入面\n香港就有好多便利店開係地鐵站入面\n有時一個地鐵站會有幾間便利店添\n \n\n服務上 香港既便利店受鋪頭大細影響\n好難做到咁多服務\n不過以大間既 7-11 黎講\n都有叮叮飯 熟食 咖啡 \n呢樣野同台灣就唔係差得咁遠\n不過台灣既便利店仲有提供物流同繳費服務\n水費電費電話費學校雜費我都係直接去 7-11 交\n有野要寄都可以利用便利店既店到店物流服務\n網購都可以選擇超商取貨服務 真係幾方便架\n \n\n其實仲有樣嘢好唔同既\n就係台灣既便利店店員會比較容易認得 d 客\n我住果條巷有間 7-11\n我親入去 7-11 如果咁啱有包裹\n店員會直接問我洗唔洗拎埋\n唔洗問我名同電話已經知邊件包裹係我既\n有時見到戴口罩都會關心下係咪病左之類\n我覺得台灣其實真係比較有人情味既","excerpt":"首先係各大連鎖集團既排名唔同，係香港幾乎係 7-11 同 OK 便利店兩間壟斷晒，係台灣 7-11 依然係第一名 全台灣有 5000幾間分店，排第二係全家 Family Mart，第三係 Hi-life 萊爾富 第四先係 OK","anonymousSchool":false,"anonymousDepartment":true,"pinned":false,"forumId":"ff298eca-10f6-461e-84b1-561b19375ec3","replyId":null,"createdAt":"2018-10-20T08:18:42.740Z","updatedAt":"2018-10-20T08:18:42.740Z","commentCount":7,"likeCount":27,"tags":[],"topics":["香港","港澳版","便利商店"],"supportedReactions":null,"withNickname":false,"reportReason":"","hiddenByAuthor":false,"meta":{},"forumName":"僑生交流","forumAlias":"hkmactwexchange","school":"國立政治大學","replyTitle":null,"gender":"F","personaSubscriptable":true,"reactions":[{"id":"286f599c-f86a-4932-82f0-f5a06f1eca03","count":27}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}