{"id":233008577,"title":"想識個朋友但冇留contact，有啲後悔","content":"年初一晚喺大角咀嘅黃色年宵做訪問，qualitative訪問，所以當傾計咁，越長越好嘅。其中見倒兩個男仔一齊行，一個係外國人，一個係香港男仔，我訪問左後者，大約十五分鐘。佢講嘢個感覺有啲chill，又幾好傾咁，有啲吸引（唔一定係異性嗰種，想識啲咁嘅朋友），所以我完咗個訪問之後同佢地傾多咗幾句， 因為外國人係來旅遊，所以推薦咗啲地方俾佢地（後來先醒起，新年嗰幾日唔會開XD），最後外國人仲互相問名。其實當時嘅氣氛好似幾適合交換contact，但係我嗰時喺度掙扎，覺得我又唔想多咗啲hi bye friend（我好鍾意斷捨離啲太耐冇聯絡嘅人），有緣分嘅話就會再見㗎啦，或者如果大家有共同興趣，就會再碰面嘅，所以最後我淨係講咗句enjoy your night，呢個時候個外國人詭異地對我單眼咗兩下 (喂喂發生咩事，我唔係對你有興趣🤣🤣\n\n我諗住呢啲嘢應該好快就會唔記得，但係之後嗰幾段訪問入面，我都有少少出神，喺度諗緊上面講嘅事，而去到今日 2月3號，我仲係有啲在意。\n我估唔到我會因為咁無聊嘅事出post。\n佢喺poly讀geography。\n我宜家不斷同自己講，其實可能認識咗之後就發現佢冇咩特別呢，呢個世界咁多人，算啦。不過可能越諗就越在意。\n有時感覺真係無從解釋。有冇人都有類似嘅經歷？","excerpt":"年初一晚喺大角咀嘅黃色年宵做訪問，qualitative訪問，所以當傾計咁，越長越好嘅。其中見倒兩個男仔一齊行，一個係外國人，一個係香港男仔，我訪問左後者，大約十五分鐘。佢講嘢個感覺有啲chill，又","anonymousSchool":false,"anonymousDepartment":true,"pinned":false,"forumId":"0e571b3a-aca2-4423-8136-3245adfbedbb","replyId":null,"createdAt":"2020-02-03T11:20:48.723Z","updatedAt":"2020-02-03T15:09:30.342Z","commentCount":1,"likeCount":17,"tags":[],"topics":["後悔","大學","朋友","大學生","生活"],"supportedReactions":null,"withNickname":false,"reportReason":"","hiddenByAuthor":false,"meta":{"layout":"classic"},"forumName":"港澳 u life","forumAlias":"hkmaculife","school":"香港中文大學","replyTitle":null,"gender":"F","personaSubscriptable":false,"reactions":[{"id":"286f599c-f86a-4932-82f0-f5a06f1eca03","count":17}],"hidden":false,"customStyle":null,"isSuspiciousAccount":false,"layout":"classic","withImages":false,"withVideos":false,"media":[],"reportReasonText":"","mediaMeta":[],"postAvatar":""}